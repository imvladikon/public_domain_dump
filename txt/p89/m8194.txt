


	
	שכב, עוללי
	



שְׁכַב, עוֹלָלִי / חיים נחמן ביאליק


(שׁיר עֶרֶשׂ)

שְׁכַב עוֹלָלִי, שְׁכַב,      שְׁכַב עוֹלָלִי, שְׁכַב,


עוֹד מְעַט וְשָׁב        עוֹד מְעַט וְשָׁב

מִן הַכְּפָר הָאָב.       מִן הַכְּפָר הָאָב.


רְאֵה, עֶגְלָתוֹ הָעֲמוּסָה    רְאֵה, עֶגְלָתוֹ הָעֲמוּסָה



הִנֵּה שָׁבָה שָׁם עִם סוּסָהּ   הִנֵּה שָׁבָה שָׁם עִם סוּסָהּ



וְתַפּוּחִים בָּהּ – לְמִי?    ומגדנות בה – למי?



לְךָ, בַּר-בִּטְנִי, לְךָ, בְּנִי.    לְךָ, אוֹר עֵינַי, לְךָ, בְּנִי.

שְׁכַב עוֹלָלִי, שְׁכַב,      שְׁכַב עוֹלָלִי, שְׁכַב,


עוֹד מְעַט וְשָׁב        עוֹד מְעַט וְשָׁב

מִן הַכְּפָר הָאָב.       מִן הַכְּפָר הָאָב.


רְאֵה, עֶגְלָתוֹ הָעֲמוּסָה    רְאֵה, עֶגְלָתוֹ הָעֲמוּסָה



הִנֵּה שָׁבָה שָׁם עִם סוּסָהּ   הִנֵּה שָׁבָה שָׁם עִם סוּסָהּ



וַאֲגוֹזִים בָּהּ – לְמִי?     וּמִגְדָנוֹת בָּהּ – לְמִי?



לְךָ, אוֹצָרִי, לְךָ, בְּנִי!     לְךָ, אוֹר עֵינַי, לְךָ, בְּנִי.

שְׁכַב עוֹלָלִי, שְׁכַב,



עוֹד מְעַט וְשָׁב



מִן הַכְּפָר הָאָב.



רְאֵה, עֶגְלָתוֹ הָעֲמוּסָה



הִנֵּה שָׁבָה שָׁם עִם סוּסָהּ



וְצִפּוֹר רְנָנִים בָּהּ – לְמִי?



רַק לְךָ, לְךָ, בְּנִי!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8194