


	
	בֻּבָּה וְעֶגְלָתָהּ
	



בֻּבָּה וְעֶגְלָתָהּ / חיים נחמן ביאליק


בִּי, בִּתִּי, בֻּבָּתִי,



אַל תִּבְכִּי, חֶמְדָתִי,



בִּי, שְׁבִי בְּעֶגְלָתִי,



שְׁבִי דוּמָם, אַל תִּבְכִּי,



אֶת-אִמֵּךְ נָא חִבְקִי,



חִבְקִיהָ, נַשְּׁקִיהָ,



וְאִם תִּזְכִּי אָבִיאָה



לָךְ גַּם סֻכָּרִיָּה.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4567