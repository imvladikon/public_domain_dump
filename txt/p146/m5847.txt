


	
	אמת השיג חמוד נפשי ומנה
	



אֱמֶת הִשִּׂיג חֲמוּד נַפְשִׁי וּמָנָה / ר' שלום שבזי

בהשׂג ענן בלא לקיון


אֱמֶת הִשִּׂיג חֲמוּד נַפְשִׁי וּמָנָה



בְּאָרְבִי סָר יְהִי לִקְיוֹן לְבָנָה



לְבוּשׁ אָדוֹם וְשָׁחוֹר זֶה גְּוָונוֹ



וּבְמַעְרָב סְמֹאל בָּא וְחָנָה



שְׁדַי גִּבּוֹר וּמִלְחָמָה יְקַטְרֵג



לְמוּל מִזְרָח וְגַם אָנֶה וְאָנָה



בְּמָוֶת יִפְּלוּ בַּעְלֵי עֲמָקִים



וְהַצָּפוֹן לְקָחוֹ לוֹ לְמָנָה



יְעוֹרֵר שָׁם חֳלָאִים בַּגְּשָׁמִים



שְׁתֵה דּוֹדִי לְ חֶמאָה יְשָׁנָה



מְעוּלֶּה מֵחֳלִי מָרָה אֲדוּמָּה



שְׁתִיַּית יוֹם הֲלוֹא הוֹעִיל לְשָׁנָה



שְׁלוֹם הָאֵל יְחַיֵּינוּ בְּחַסְדּוֹ



וְיַעְלֵינוּ לְקִרְיָה נֶאֱמָנָה



תְּנָה מֵחַסְדְ עָלַי מְשׁוּלָּם



וְלִבִּי שָׂשׂ בְּחָכְמָתָ וְקָנָה



אֲיֶלֶת חֵן מְבַקֶּשֶׁת שְׁלוֹמָ



וְלַחָכְמָה בְּלִיבָּ יֵשׁ הֲכָנָה
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5847