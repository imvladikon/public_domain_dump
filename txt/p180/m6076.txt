


	
	שמש כחתן
	



שֶׁמֶשׁ כְּחָתָן / ר' שלמה אבן גבירול


שֶׁמֶשׁ כְּחָתָן יַעֲטֶה סוּת אוֹר,



מֵהוֹדְךָ נֶאְצַל – וְלֹא נֶעְדָּר.



לֶמַד לְסוֹבֵב אֶל פְּאַת מַעְרָב,



מִשְׁתַּחֲוֶה אֶל כִּסְאֲךָ, נֶאְדָּר!



מִיּוֹם עֲבָדְךָ – שָׂר, וְכֵן עֶבֶד



יֶהְדַּר פְּנֵי רַבּוֹ יְהִי נֶהְדָּר.



הוֹא יוֹם בְּיוֹם מִשְׁתַּחֲוֶה לָךְ, גַּם



אַתְּ מַעֲטֶה עָלָיו מְעִיל הָדָר.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6076