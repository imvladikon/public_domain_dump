


	
	[זמן בוגד]
	



ולה פיה אחתמאל נפא אלאכ ͘ ואן ומראפעה עקוק אלכ ͘ ל ّ אן קצירה והי מקרואה עלי ערוצ ͘ ין [ולו על הסבל בשל קשיחותם של הידידים ועל התביעה של הריעים למשפט בשל מריים. שירה שאפשר לקרוא בשני משקלים]

א È — — — / È — — — / È — — / / È — — — /È — — — / È — —

ב È — — — / È — — — / / È — — — /È — — —




זְמַן בּוֹגֵד אֲסָרַנִי   בְּפִידוֹ / עֲדֵי אָחִי הֱמִירַנִי  בְּבִגְדוֹ

וְגָבַרְתִּי תְמוֹל חֵשֶׁק  חֲבֵרִי / וְאֵיךְ הַיּוֹם גְּבָרַנִי  בְנֹדוֹ

וְשָׂמַנִי כְּמוֹ חוֹתַם   זְרֹעוֹ / וְכַמֵּזַח קְשָׁרַנִי    בְמַדּוֹ

וְקָנָנִי בְּרָב-חֵשֶׁק   וְאַהְבָה / וְאַחַר-כֵּן מְכָרַנִי  כְעַבְדּוֹ

וְאִלּוּ אֶהְיֶה כִזְבוּב   וְאָעוּף / עֲלֵי דוֹדִי עֲקָרַנִי   בְיָדוֹ

וְלוּ אֹרֵג אֲרָגַנִי    כְּמוֹ-חוּט / עֲלֵי בִגְדוֹ הֱסִירַנִי לְבִגְדוֹ

וְלוּ אֶשְׁכַּב דְּוַי לֹא-בָא לְחָלְיִי / וְאָמוּת לֹא-קְבָרַנִי  בְצִדּוֹ

וְאִם-לֹא אַעֲלִים עֵינַי  לְכָל-חֵטְא / בְּחֵץ קִנְאָה גְּזָרַנִי כְבֵדוֹ

וְלֹא-אָשִׁית פְּקִיד עָוֹן  לְבָבִי / בְּדוֹד כָּל-עֵת זְכָרַנִי פְקִידוֹ

וְלֵב לָמַד לְמַעְלָלָיו   לְהָבֵר / מְאֹד חֵשֶׁק וְהוֹרַנִי  יְסוֹדוֹ

וְלֹא-דִמָּה שְׂאֵת חַטַּאת יְדִידָיו / וְאוּלָם אֵל עֲזָרַנִי  בְחַסְדּוֹ

וְשֵׂכֶל הֶאֱרִיךְ אַפּוֹ   לְכָל-חֵטְא / וְלֵב נִכְבָּד שְׁמָרַנִי כְבוֹדוֹ

וְלָבַשְׁתִּי לְבוּשׁ חָכְמָה וּמוּסָר / וְהַדַּעַת אֲזָרַנִי   רְבִידוֹ.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3894