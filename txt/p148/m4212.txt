


	
	שריד לי
	



שָׂרִיד לִי / אלתר לוין


דְּמָמָה… חֹשֶךְ, אֹפֶל-בּוֹר,



סְבִיבִי אַךְ נִשְׂעָרָה;



מֵחֶשְׁכַּת עוֹלָם, דּוֹר וָדוֹר,



אַרְצִי לִי נִשְׁאָרָה!

בְּשִׁמְמוֹת חֻרְבָּן וּתְלָאוֹת עַד



אַרְצִי תָפִיץ אוֹרָהּ;



עַל כַּנְפֵי חַשְׁמַל, אֶל כָּל-צַד,



תִּשְׁלַח קַרְנֵי נֵרָהּ!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4212