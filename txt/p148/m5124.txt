


	
	לאט שם במרומים
	



לְאַט שָׁם בַּמְּרוֹמִים / אלתר לוין


לְאַט שָׁם בַּמְּרוֹמִים הַיָרֵחַ לִי שָׂח,



לְאַט הַכּוֹכָבִים לִי שָׂחוּ לְאָט:



מָתַי וְאָנָה לוֹ יִמְצָא נִדָּח



מִקְלָט בָּטוּחַ לְצַעֲדוֹ הַמָּט?

בְּרַעַשׁ הַתִּיכוֹן, בְּנִבְכֵי הַיָּם,



בַּדְּמָמָה הַגָּל אֵלַי שָׂח:



שָׁם, שָׁם, מִזְרָחָה, בִּמְהֵרָה הָעָם



יַעֲבוֹר וְיִפְנֶה­-וְשָׁמָּה יִפְרָח!..
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5124