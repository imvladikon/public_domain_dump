


	
	אורי יבקע
	



אוֹרִי יִבָּקַע / ר' משה אבן עזרא

סימן: משה

אוֹרִי יִבָּקַע       יוֹם אֱהִי לְמִגְדֹּל


צוּרִי, וְיִתָּקַע      בְּשׁוֹפָר גָּדוֹל:      ישע' כז, יא

מִגְדְּלֵי עֲוֹנַי     נִבְצְרוּ לָרֹב



וּבְמֵימֵי עֵינַי    אַחֲרִיבֵם חָרֹב



וְשֶׁמֶשׁ שְׂשׂוֹנַי    אֲשֶׁר עָרְבָה עָרֹב



תִּזְרַח כִּי קָרוֹב     יוֹם הַגָּדוֹל:      צפנ' א, יד

שִׁבְטֵי יִשְׂרָאֵל    יְקַבֵּץ כְּאַחַד



וְעַל הַר אֲרִיאֵל   יַעַמְדוּ יַחַד


בְּבֹא הַגּוֹאֵל     שְׁלֵוִים מִפַּחַד


יַעֲמֹד מִיכָאֵל      הַשָּׂר הַגָּדוֹל:      דב' יב, א

הָשֵׁב צְבִיָּה     אֶל בֵּית עֹפֶר



וְגֶפֶן פּוֹרְיָּה     לְאֶשְׁכֹּל הַכֹּפֶר



וְתוֹצִיא שְׁבִיָּה    מֵעֵיפָה וְעֵפֶר



בִּזְרֹעַ נְטוּיָה      וּבְמֹרָא גָּדֹל:      דב' כו, ח
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1521