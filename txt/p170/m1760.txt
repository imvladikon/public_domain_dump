


	
	אֲלֵיכֶם אֶקְרָא נִמְהָרִים
	



לנועם: אנשי לבב שמעו לי

סימן: משה קטן


אֲלֵיכֶם אֶקְרָא, נִמְהָרִים



כִּבְדֵי אֹזֶן מִשְּׁמֹעַ מוּסָרִים



הוֹלְכֵי צַלְמָוֶת וְלֹא סְדָרִים


השורה הרביעית בכל בית צ“ל מוכנסת, ומראה המקום צ”ל בפונט שונה, עם טאב!!


שִׁמְעוּ נָא הַמֹּרִים:        במד' כ, י



מֹרִים הֳיִיתֶם לִי בְּסִינָי



וַעֲבַרְתֶּם עֵל דֵּת חֶזְיוֹנָי



וְלֹא יְרֵאתֶם מִפָּנָי


שורה מוכנסת, מראה המקום בפונט שונה, עם טאב!!


מַמְרִים הֳיִיתֶם עִם אֲדֹנָי:     דב' ט, ז



שִׁלַּחְתִּי אֲסִירִים בַּכִּישׁוֹר



וְהֵמָּה קָשְׁרוּ עָלַי קָשֹׁר



דָּרְכוּ עָקֹב תַּחַת מִישׁוֹר


שורה מוכנסת, מראה המקום בפונט שונה, עם טאב!!


וַיָּמִירוּ אֶת כְּבוֹדָם בְּתַבְנִית שׁוֹר:  תה' קו, כ

יָדַע שׁוֹר קוֹנֵהוּ וַיַּשְׂכִּיל –



וְעַמִּי כְּלִמַּת סִכְלוֹ יָכִיל



וַיִּלְבַּשׁ בֹּשֶׁת כִּמְעִיל


שורה מוכנסת, מראה המקום בפונט שונה, עם טאב!!


הֵמִיר כְּבוֹדוֹ בְּלוֹא יוֹעִיל:     ירמ' ב, יא

הִזְנִיחוּ דְּבַר צִיר הַגָּבָר



הִדִּיחוּ דָּתוֹתָיו אֲשֶׁר חִבַּר



וַיְפַתּוּהוּ בְשֶׁקֶר מִדְבָּר


שורה מוכנסת, מראה המקום בפונט שונה, עם טאב!!


כַמָּה יַמְרוּהוּ בַמִּדְבָּר:       תה' עה, מ

בַּמִּדְבָּר כָּבַד עֲלֵיכֶם אַפִּי



וְהֶחֱשַׁכְתִּי כּוֹכְבֵי נִשְׁפִּי



וַיִּחַר בָּכֶם אַפִּי


שורה מוכנסת, מראה המקום בפונט שונה, עם טאב!!


עַל אֲשֶׁר מְרִיתֶם אֶת פִּי:      במד' כ, כד



קָדוֹשׁ, כְּלִמָּתִי עָטִיתִי



וְכֹבֶד עֲוֹנִי לֹא כִסִּיתִי



פְּרִי מִפְעֲלוֹתָם אָרֹה אָרִיתִי


שורה מוכנסת, מראה המקום בפונט שונה, עם טאב!!


כִּי מָרוֹ מָרִיתִי:         אי' א, כ



מָרִיתִי וְכֻלָּנוּ עָוִינוּ



זַדְנוּ כִּי לֹא שָׁגִינוּ



וְהִנֵּנוּ שַׁבְנוּ וְהוֹדִינוּ


שורה מוכנסת, מראה המקום בפונט שונה, עם טאב!!


נַחְנוּ פָשַׁעְנוּ וּמָרִינוּ:       אי' ג, מב

טָהוֹר, אַפְּךָ אַל יֶחֱרֶה



וְרוּחַ סְלִיחָה מִמָּרוֹם יַעָרֶה



אַל תִּפְקֹד עַל שֹׁרֶשׁ לַעֲנָה פּוֹרֶה


שורה מוכנסת, מראה המקום בפונט שונה, עם טאב!!


דּוֹר סוֹרֵר וּמֹרֶה:        תה' עח, ח



נָאוֹר, מוֹרֶה אַל יִשָּׁמֵד שָׁמֹד



הַבֵּט כִּי עֻזּוֹ כָבַד כָּבֹד



וְאֵיךְ בִּרְאוֹתוֹ לִבּוֹ יַעֲמֹד


שורה מוכנסת, מראה המקום בפונט שונה, עם טאב!!


אֶת עֳנִי יִשְׂרָאֵל מֹרֶה מְאֹד:    מל"ב יד, כו
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1760