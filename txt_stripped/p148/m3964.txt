


	
	חולמות עיניך
	



חולמות עיניך / אלתר לוין


חולמות עיניך בערב,



באהבה ורחמים וצער;



מתמוגג השמש בחסדך,



נחתך לבבי בתער…

מי ילחם בעיני החמלה!



גם שמשי ולבבי



מכים נסוגו ברעדה!

גם אוהב, גם נביא,



עשוני עיניך, אילה!



מזיוים נבאתי:

מחר כי תשקע לה חרסה



אנכי נקיתי;

בגוע המנון בהרים



את לבי תגאלי–



תגאלי!..
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3964