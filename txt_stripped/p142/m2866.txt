


	
	קין
	



קין / לורד ביירון, תרגם דוד פרישמן

משא ראשון1


מערכה ראשונה


ככר מחוץ לעדן. מועד צאת השמש.

אדם, חוה, קין הבל, עדה וצלה מקריבים קרבן.


אדם



אלהים, אלהי נצח, אין-תכלית, כל יודע! –



אשר יצרת במאמר אחד מתהומות במחשכים



את האור על המים – קדוש, קדוש, קדוש!



למועד שוב האור, אל שדי, קדוש, קדוש!

חוה



אלהים! הבורא יום, וגם הבדלת והפרדת



בקר מני לילה, והם היו לפנים אחד –



אשר חלקת גל מן גל וקראת לחלק אחד



ממפעל רקיע – קדוש, קדוש, קדוש!

הבל



אלהים! הקורא שמות ליסודות כלם יחד:



עפר – ים – רוח – ואש; ועל יום ועל לילה



ועל עולמות אשר אור להם ואשר צל להם מהמה



הוספת גם יצורים, לשמוח על כל אלה,



ולאהבה אתם ואת גם יחדו – קדוש, קדוש!

עדה



אלהים, אלהי הנצח, אדוני כל המעשים!



הבורא יצורים טובים ויפים ונחמדים אלה,



לאהבה אתם זולת מכל דבר על הארץ –



תנני ואהב את וגם אתם –: קדוש, קדוש!

צלה



אלהים! שאתה אהבת ובראת וברכת כלם,



ורק לזחול פה עמנו נתת גם לנחש



ולגרש את-אבינו מקרב גן העדן –



שמרנו נא מעתה מכל רעה –: קדוש, קדוש!

אדם



בני קין, ראשית אוני, למה החשית אתה?

קין



מה-יש לי לדבר?

אדם



התפלל.

קין



האם לא אתם התפללתם?

אדם



התפללנו: כן דברת, ובכל לבנו ומאדנו.

קין



ובקול גדול התפללתם, ואני שמעתי אתכם.

אדם



ואלהים גם הוא שמענו, כי ככה קותה נפשי.

הבל



אמן!

אדם



רק אתה, בני בכורי, רק אתה עוד מחשה.

קין



א טוב כי אעשה כן.

אדם



מדוע?

קין



אין לי דבר לשאל.

אדם



ואף דבר להודות עליו אין ל?

קין


לא.


אדם



האין אתה חי?

קין



האינני הול למות?

חוה



אויה! פרי העץ, אשר צוה אלהים אותנו



לבלתי אכל ממנו, הוא בשל עתה לנפול.

אדם



ואותו נאסף עתה ונאכל ממנו. – אלי!



מדוע זה ולמה נטעת את עץ הדעת?

קין



א למה לא לקחתם פרי מעץ החיים?



כי עתה יכלתם לעז וללכת עמו קרי.

אדם



בני! אל תתן תפלה: כנחש דברת עתה.

קין



ולמה לא? הן אמת היו דברי הנחש:



גם היה עץ הדעת; גם היה עץ החיים:



אכן טוב מאד הדעת, טובים גם החיים;



ואי אפוא זה ירעו אם יהיו שניהם יחד?

חוה



בני, ככל הדברים אשר דברתי אני בעוני,



בטרם עוד נולדת, תדבר אתה עתה:



אל אבט את-הותי משנה בהות.



הן שבתי ונחמתי. אל אבט זרעי עתה



נפל מחוץ לעדן גם הוא אל תו הפחת



אשר נלכדו בו אבותיו בעודם בתו העדן.



קבל, בני, ברצון את-כל כפי שישנו –



לו כן עשינו אנו, כי אז שלות אתה.

אדם



הנה שלמה תפלתנו. כי על כן לכו ונלכה



איש איש מזה לפעלו – הן נחוץ דבר פעלנו.



ואולם איננו כבד: עוד חדשה האדמה,



וברצון תתן-לנו במעט עבודה פריה.

חוה



ראה אבי, קין, הנה עלז הוא ושלו



ומקבל כל באהבה; עשה, בני, כמוהו.


(אדם וחוה הולכים)


צלה



האף אין זאת אפוא, אחי?

הבל



למה אפוא תלביש קדרות את מצח,



והיא הן לא תושיע, ורק חמת אלהים תעורר.

עדה



קין, מחמד לבי, הכי מתאנף אתה?

קין



לא, עדה! רק חפצתי הותר מעט לבדי.



הבל, לבי כאב; א רגע עוד ויעבור.



ל נא, אחי, לפני – במהרה אבא אחרי.



גם אתן פה, אחיותי, אל נא לי תחכינה;



למה אגמלכן רעה תחת כל טובתכן:



בעוד רגע אבא אחריכן.

עדה



ולא – אז אשוב הנה ואבקש לי מפה.

הבל



יהי שלום אלהים עלי, אחי, ועל רוח.


(הבל, צלה ועדה הולכים)

קין (לבדו)


ולזאת יקרא חיים! – עבודה! א למה אעבוד?



רק עקב לא התחזק אבי על המקום



אשר היה לו בעדן. א לי ולזאת מה אפוא?



אני אז לא-נולדתי: לא שאלתי כי אולד,



וגם עלץ לא עלצתי בחלקי כי נולדתי.



מדוע לקול הנחש שמע ולקול האשה?



או למה זה, אם שמע, על-ככה סבל נסבל



ובמה עונו גדול? הן שתול היה העץ –



ולמה אפוא אמר: לא היה העץ גם לו?



אם לא גם לו, על מה-זה נטע קרוב אליו



וכלו יפה ונחמד ותאוה לעינים?



א הם רק דבר אחד יענו על כל השאלות:



“הוא חפץ – והוא הן טוב”. א מי לי זאת יוכיח?



הבאשר הוא כל יכול כי לכן טוב מכל הוא?



ואני על-פי הפרי רק אשפוט – והוא מה מר –



אשר נטל עלי לאכלה על חטא, והוא לא חטאי.



א מה המראה פתאם? – צלם מלא צלמו,



רק פניו לבשו קדרות ומראהו סר וזעף



שבעתים מן הרוחות: למה אפוא ארעד?



על מה-זה אירא אתו יותר מן הרוחות



אשר אראם יום ויום עם חרבם הלהטת



על יד מבוא השער, ששם בכליון נפש



נצבתי פעמים הרבה למועד בין-ערבים,



להביט לתו הגן, אל נחלתי זאת לפנים,



אולי תראה עיני ברק אור ולו רק רגע,



בטרם הלילה ירד על החומות הסגורות לנו



ועל ראשי כל העצים הרמים והנשאים,



הגבהים מן הסוללות, אשר ישמרו הכרובים אותן?



אם שרפים לא יראתי, חוגרי אש ההמה,



על מה-זה אירא אפוא את-זה הקרב עתה?



רק אין זה כי הוא עצום מהמה כלם יחד,



א לא כמוהם נחמד, ואולי איננו נחמד



ככל שהיה לפנים וככל שיוכל להיות:



גם אין זה כי רק מכאוב נלוה אל אלמותו,



האמנם? אם יש מכאוב גם בלעדי “היה אדם”?



הנה הוא בא.


(לוציפר בא)


לוציפר



בן-אדם!

קין



מי אתה, הרוח?

לוציפר



אדון הרוחות אנכי.

קין



אם כן הוא, למה עזבתם ובאת אל העפר?

לוציפר



ידעתי מחשבות עפר, אף אחוש עמו ועמ.

קין



האמנם! הגם מחשבותי אנכי אתה יודע?

לוציפר



הן מחשבות כל ידעתי, אשר ער מחשבות ערכן; –



הלא הוא חלק אלמותכם הדבר בלבכם פנימה.

קין



מה חלק אלמות הזה? הן אתו כסו ממנו;



עץ-חיים לא נתן לנו, כי אשם אשם אבי,



ועץ-הדעת גם הוא, כי נחפזה אמי בעשותה,



נאכל בעודו בסר, ופריו היה מות.

לוציפר



רק רמה רמו אות: הן תראה כי אתה חי.

קין



אחיה, אמנם כן הוא, ואולם לבעבור אמות.



ובחיותי לא הייתי שנא את-המות,



לולא בקרבי רוח, הנולד בי בהולדי,



ולולא לחיים תשוקה, אשר קצר קצרה ידי



לכבוש אותה בקרבי, ואשר בזה אבזה אותה



כבזותי גם את-נפשי, ורק לא אוכל הכניעה –



כי על-כן חי אנכי. מי יתן ולא חייתי!

לוציפר



חי אתה ולעולם תחיה: אל תדמה בנפש



כי אדמה זאת, שהיא רק כסות אשר תחליף,



היא עצם דבר החיים – הכסות הזאת הן תחדל,



א אתה זה גם לא תמעט אז מהיות מעתה.

קין



לא אמעט! א למה לא ארבה היות מעתה?

לוציפר



אולי תהיה כמונו.

קין



ומה אתם אפוא?

לוציפר



בני נצח אנחנו.

קין



ושלוים אתם?

לוציפר



תקיפים אנחנו.

קין



אבל הגם שלוים?

לוציפר



לא; ואתה?

קין



אי אשלו אנכי? ראה אתי והביטה.

לוציפר



הוי עפר ואפר! ואתה זה תתאמר



כי אמלל היית! אתה!

קין



אמללתי: א מה אתה בכל תקפ וגבורת?

לוציפר



אנכי הוא המתאמץ להיות כאל הלז



אשר יצר יצר את, ואשר לו אני יצרתי



כי עתה לא היית את אשר היית עתה.

קין



הנה כמעט כאלהים מראי, ואולם – –

לוציפר



אלהים אינני: ויען חסרתי היות אלהים,



לכן היות לא אחפץ אחר מאשר הנני.



הן גבר גבר הוא; ועל-כן ימשל-נא!

קין


מי?


לוציפר



הברא את אבי ואשר ברא את הארץ – –

קין



ואת השמים וכל צבאם. כן שמעתי את-שרפיו



מזמרים אליו יחדו; וככה דבר אבי.

לוציפר



הם מדברים – כי נטל עליהם לדבר ככה,



ולא, כי עתה היו את אשר הייתי אנכי –



ואשר אתה היית – אם רוח ואם אדם.

קין



ומה אפוא זאת?

לוציפר



נפש היא שתהין להיות כיד אלמותה –



נפש היא שתהין להביט אל העריץ



ואל-פניו המלאים עז אשר לעולם לא יתמו,



ולהגיד לו על-פניו כי רעתו אינה טובה!



אם הוא אותנו עשה, כפי שאומר לנו –



ואני הן טרם אדע אף טרם לה אאמינה –



א הוא אם עשה אותנו, לא יוכל כלותנו:



בני אלמות אנחנו! – אמנם כן, עשנו,



כי יוכל ענותנו: – הניחו לו! הוא גדול –



א בגדלו לא ישלו יותר מאשר אנו במלחמתנו!



מטובה לא תצא רעה; והוא מה עשה אפוא?



אבל ישב לו על-כסאו השמם שם ובדד,



יברא לו עולמות, לבעבור לא תארכנה



שנות הויתו עליו הרבות והארכות



שתכלית אין להנה, ולא יהיו לו למשא



עתות בדידותו הרבות, מאין לו חבר לנפשו;



יצבר-לו כדור על כדור: א יחיד הוא לנצח,



עריץ הוא בלי סוף ובלי גבול ועד בלתי תכלית;



לו יכול לכלות נפשו, כי עתה חסד עשה



עם נפשו הוא לבדו, הגדול מכל חסדיו:



אבל יוסיף-לו וימשול ויגדל-נא עם עניו!



על-המעט אדם ורוחות נשאים וסבלים יחד –



ובסבלנו חברים יחדו, והפכו מצקותינו,



שאין להן מספר מרב, ונקלו לנו לשאתן,



מחמלה רבה שנרחש כלנו פה לכלנו!



א הוא! עד כמה אמלל, כמה עני הוא במרומיו



ועד כמה יסער בעניו בלי מעצור ובלי כל-שקט



ורק לברא ולברא עליו, ולשוב ולברא ולברא –

קין



דברים אתה דבר, שהם זה ימים רבים



חלפו כמו חזיונות גם קרב משכיות לבי:



מעודי לא יכלתי ולא ידעתי למצא קשר



בין זה שראתה עיני וזה ששמעה אזני.



אבי ואמי מדברים על נחשים אלי יום יום,



ועל פרי ועל עצים שנים: עיני ראות השערים



של המקום אשר המה קראים לו גן עדנם



וכרובים שמרים אתו בחרבות אש להטת,



ולא יתנו לבוא שמה לא אתם וגם לא אתי:



אחוש על העבודה שאעבוד יום יום תמיד



ועל רוחי החושב תמיד: עיני ראות מסביב



עולם כלו ומלאו אשר בו אני כאפס,



ואשר קול בקרב לבי יגיד לי עם-זאת



כי אני אני האדון לכל ענין שם ודבר –



ואני דמיתי תמיד: רק לי מצקות אלה. –



אבי הנה נכנע מעט מעט ברב הימים;



אמי פנה רוחה אשר ערג תמיד לדעת



על אף האמרים תמיד כי קללת עולם תנחל;



אחי היה לרעה המקריב יום ביומו



מבכרות צאנו וחלבן לאלהים זה אשר צוה



כי רק בזעת אפים תתן האדמה כחה;



אחותי צלה תזמר ותרן לו בשחר



בטרם רן בבקר הצפרים בשמים;



ועדה, זאת סגלתי, זאת אשתי מחמד נפשי,



גם היא לא תבין רוחי ואת אשר יציק אתו.



לא מצאתי איש עד הנה אשר נשא עמי ויבן.



ויהי מה יהיה אפוא – אתחבר נא עם רוחות.

לוציפר



לולא על-פי נשמת וסגלותיה מצאתי אות



כשר להתחברות זאת, כי עתה לא הייתי



עומד לפני היום: גם נחש היה רב ל,



לבעבור השיא אות. כאז וכמו לפנים.

קין



האתה אפוא זה אשר פתה אז את אמי?

לוציפר



אנכי לא אפתה, כי אמת רק אדבר:



האמנם לא עץ דעת היה העץ ההוא?



האמנם לא עץ חיים היה העץ עם פריו?



האנכי זה צויתי לבלתי אכל ממנו?



האנכי זה נטעתי עצים לא-יאכלו



ועשיתים תאוה למראה ונתתים בקרבת אנשים



טהורים ונקיים ותמימים, לעורר רק תאותם?



לו אני עשיתי – לאלים עשיתי אתכם;



א הוא, המגרש אתכם, הוא גרש אתכם מלפניו,



פן “תקחו מעץ החיים והייתם אלהים כמונו”.



האמנם ככה היו הדברים אשר דבר?

קין



הוא דבר כזאת ואנכי שמעתיה מפי אלה



אשר שמעו אתה באזנם מפיו מתו הסערה.

לוציפר



ובכן מי אפוא היה השד הבא להשחית?



הזה שמאנה נפשו לתתכם לראות חיים,



ואם זה שנפשו חשקה הנחילכם חיי נצח,



חיים שיש בם שמחה ותעצמות עז ודעת?

קין



הוי, לו לקח לקחו מן העצים השנים יחד,



או לו גם מן האחד לקח לא לקחו!

לוציפר



האחד כבר לקחתם, והשני תוכלו קחת.

קין



במה?

לוציפר



אם תקשו ותחזקו לבכם והייתם ממרים תמיד.



אין דבר אשר יוכל לכניע את הרוח



כל-עוד מתחזק הרוח להיות את שישנו



ולהיות לראש כל דבר וכל ענין פה מסביב –



הן עשוי הרוח למשל ולשפו על-כל ממשלתו.

קין



א הגד, האתה אפוא פתית את אבותי?

לוציפר



אני? הוי עפר נבזה! למה היה לי לפתות?

קין



הן אמר אומרים כלם: הנחש היה רוח.

לוציפר



מי יאמר כזאת? והיא לא כתובה שם במרומים:



האחד גבה הלב לא ירבה לכזב ככה,



ורק יראת אדם וסכלות הן הן תאמרנה תמיד



להעמיס כל החטאים על צואר רוח ממרום.



הנחש היה נחש – לא גדול או קטן בערכו



מן האדם אשר אתו השיא השיא בדברים,



כי הוא גם הוא רק עפר – א ערום הרבה ממנו.



כי על כן הוליכו שולל, וידע מראש המכאוב



אשר יתן הדעת לאדם אחרי הנחת המעטה.



האמנם חשבת בלב כי אנכי לבש אלבש



דמות יצור גוע אשר זה גורלו למות?

קין



א בקרב היצור ההוא הן שכן שד המשחית?

לוציפר



בקרב אלה שאותם הטה הטה בדברים



בלשונו השסועה בפיו, רק במו ערר שד.



ואני זאת אמר אלי: הנחש היה נחש,



ואתה שאל הכרובים השומרים את עץ המתעה. –



כי יעברו אלפי שנים על עפר אשר יכלה



ועל עפר זרע אחרי וזרע זרע אחרי,



אז אולי יקום דר אשר את חטאכם זה הקדמני



ילביש משל כזה, וישים גם לי הדמות



אשר תעב אתעב אתה, כתעבי את כל-נפש



המשתחוה לאל הלז אשר ברא את בריותיו



רק א להשתחות אליו ולפני נצחו הנורא;



א אנו ראי האמת, עלינו גם להגידה.



אבותי התמימים שמעו לקול רמש ונפלו.



מה-בצע אפוא לרוחות כי נסה ינסו אתם?



האוצר נחמד היה גן עדן זה הצר,



אשר רוחות המלאים תמיד מלא רחב כל העולם –



א ראה נא, הנה דברים אנכי דבר אלי



אשר אתה לא ידעת ולא תדע ולא תשיגם



גם אחרי כל-אכל מן העץ הנותן דעת.

קין



ובכל זה אין ל דבר בין אוצרות כל הדעת



להגידו לי ואנכי לא חפצתי לדעת אותו



ולא צמאתי לדעת אותו ולא לב לי לדעת אותו.

לוציפר



א היקום לב ב גם לראות ולהביט אותו?

קין



נסני נא.

לוציפר



היקום לב ב לראות את המות?

קין



המות עוד טרם נראה.

לוציפר



אבל בא יבא אל-נכון.

קין



אבי יאמר עליו כי הנו דבר נורא,



ואמי תבך אם יזכיר איש את-שמו אליה;



והבל ישא עיניו אל מרומי השמים,



וצלה תוריד ארצה עיניה ומתפללת;



ועדה תביט דומם אלי ולא תדבר.

לוציפר



ואתה?

קין



מחשבות לא אדע מה הן בערות בקרב לבי



לשמע שם המות הגדול והנורא הזה,



שהוא, כפי הנראה, אין עוד ממנו מפלט.



האוכל האבק עמו? בעודי נער נאבקתי



עם כפיר ארי בשדה, בעשותי לי שעשועים,



עד-נמלט מתחת ידי ויברח בעודו שאג.

לוציפר



אין לו דמות הגוף; ובכל זה הוא בולע



כל יצור אשר צלם ילוד העפר צלמו.

קין



האמנם, ואני אמרתי רק יצור הוא ולו גם דמות:



כי מי, אם לא יצור, ירע כן ליצורים?

לוציפר



שאל את פי המכלה!

קין


את מי?


לוציפר



את הברא – קרא לו שם ככל שיהיה עם לב:



הן הוא את בראיו יברא לבעבור רק כלותם.

קין



לא ידעתי כזאת, א לבי תמיד לי הגידה



מאז אל אזני נגע שמע המות הלז:



הן מה הוא לא ידעתי, רק אבין כי הוא נורא.



לפעמים דרשתי אחריו ואבט אל תו הלילה



הגדול והאיום והנורא ואחדר אל תו החשכה.



וברחף צללי עד על חומות גן העדן



לנגה ברק החרבות הלהטות ביד הכרובים,



אז אז ארבתי אליו וחשבתי: עתה יבא;



כי עם-יראתי הגדולה נעורה גם תאותי



לדעת מה-הדבר שככה יפליאני –



א דבר טרם יבא. אז סבתי עיני



הכאבות לי ויגעות מן המקום שם-נולדנו



ושם העדן הסגור על-מסגר מלפנינו,



להביט אל פני המאורות מלמעלה בתו התכלת



היפים עד להפליא, המות גם הם ימותו?

לוציפר



אולי – ואולם יאריכו שנים הרבה אחרי



וגם אחרי צאצאי.

קין



מה אשמח על זאת: אני לא הייתי ממית אתם –



רק נחמדים הם להפליא. א מה-זה אפוא מות?



יראתיו, דמיתיו, ואמנם דבר הוא מה-נורא;



א מה הוא טרם אדע: צרה היא שתבוא



עלינו וכל זרענו אם חטאנו ואם לא חטאנו,



אם ככה ואם ככה יהיה – א מה הוא משפט הצרה?

לוציפר



כי תשובו אל העפר.

קין



הבזאת יבואני דעת?

לוציפר



לא אדע את המות, ולכן לא אוכל לענות.

קין



לא צרה היא כי אהיה לעפר שוקט ודומם:



הוי לו מאז מראשית לא הייתי בלתי עפר!

לוציפר



שאלה מה נפתלה וקלה משאלת אבי!



אבי שאל דעת – –

קין



א לחיות הן לא שאל, כי למה זה לא שלח



את-ידו אל עץ החיים ולקח ואכל ממנו?

לוציפר



כי נמנע מעשות כן.

קין



הוי חטאת קשה כשאול! לו החיש מעט בעשותו



ולו רק קטף ראשית מפרי העץ הזה: –



ואולם לולא אכל מעץ הדעת, כי עתה



לא ידע את המות. אויה! לא ידעתיו,



ורק ירא איראנו – אירא ולא אדע מה!

לוציפר



ואני היודע כל, אני לא אירא דבר,



ועתה ראה ודע מה בצע בדעה ברורה.

קין



התלמדני כל גם אתי?

לוציפר



אם תעשה לי אחת.

קין


מה היא?


לוציפר



אם תכרע אלי ותשתחוה – לי אדני אלהי.

קין



לא אתה הוא אלהים אשר אבי יעבוד אותו.

לוציפר


לא.


קין



הדמית אליו?

לוציפר



לא; – דבר אין לי עמו! וגם לא אשאל כזאת:



אשאל כי אעלה עליו – אשאל כי אשפל ממנו –



רק רע אליו לא אהיה או עבד לממשל עזו.



לבדד אנכי יושב; כן הוא, ואולם גדלתי: –



הן רבים אתי אלה העובדים אתי עתה,



ורבים מהם עוד יהיו – היה נא להם הראשון.

קין



לא כרעתי עוד מעולם אל אל אדני אבי



גם אחרי-פצר הבל פעמים הרבה בי



להקריב עמו יחדו: – ואלי למה אכרע?

לוציפר



האמת היא? הלפניו מעולם לא כרעת?

קין



אם ככה לא דברתי? – אם אלצני איש לדבר?



אי אפוא דעת את-כל לא הגידה ל מראש?

לוציפר



א יש שאין כרע אליו – ולי הוא יכרע!

קין



ואני לא אכרע ולא אשתחוה – ויהי מי.

לוציפר



ובכל זאת עבדי אתה: אם אתו רק לא תעבוד



הן לי בזאת היית.

קין



במה?

לוציפר



הן הבין תבין כזאת עוד מעט – ואחרי כן.

קין



הורני אפוא עתה את תעלמות דבר היותי.

לוציפר



כי עתה ל נא אחרי ואנכי אוליכ.

קין



ואולם עלי ללכת לעבוד את האדמה,



כי פציתי פי – –

לוציפר



מה פצית?

קין



לאסוף את ראשית בכרי פרי האדמה.

לוציפר



למה?

קין



להקריב קרבן יחדו עם הבל המזבחה.

לוציפר



האם בעצם פי לא אמרת לי כי אתה



לא כרעת עוד מעולם אל-זה שעשה אות?

קין



כן – א הנה חזקו דברי הבל עלי;



שכם אחד לו עלי בקרבן הזה – ועדה – –

לוציפר



למה עצרת בדברים?

קין



היא אחותי; ביום אחד וברחם אחד רקמנו;



והיא בדמעות אלצתני עד כי את-פי פציתי;



לבלתי ראות דמעתה נכון אנכי תמיד



לעשות כל-דבר ודבר – ולעבוד כל שתאמר.

לוציפר



הבה ל נא אחרי!

קין



הנני.


(עדה באה)


עדה



אחי, הנה באתי עתה בעבור;



כי באה עת המנוחה להשיב את נפשנו –



ומקומ נפקד נפקד; הן אמנם גם בבקר



למועד עת המלאכה נפקד מקומ בנו;



ואולם אני עשיתי תחתי את-המלאכה:



ראה, פרינו בשל ומזהיר כמו האור



אשר עשה אותו בשל: הבה ול נא עמי.

קין



האמנם טרם תראי?

עדה



מלא אנכי ראה; רבים כמוהו ראינו:



אם ישנו לוקח חלק עמנו בעת המנוחה? –



יהי נא באו ברו.

קין



אבל הוא איננו דמה למלאכים שראינו.

עדה



האמנם אפוא יש עוד מלאכים גם אחרים?



א יהי נא באו ברו כיתר המלאכים



אשר נשא נשאו פנינו להיות לארחים לנו –



הישנו הול עמנו?

קין (אל לוציפר)



אם יש הול עמנו?

לוציפר



אחת שאלתי מעמ כי לי תהיה עתה.

קין



הנני ואל עמו.

עדה



ואותנו תעזוב?

קין



כן.

עדה


הגם אותי?


קין



הוי, עדה חמדתי!

עדה



קחני נא עמ.

לוציפר



לא, אין לה ללכת.

עדה



מי אתה כי תתפרץ אל בין לשני לבבות?

קין



אלהים הוא.

עדה



אי מזה ידעת?

קין



כי כדבר אלהים ידבר.

עדה



גם הנחש כן עשה, וכזב.

לוציפר



שגית, עדה! – האם לא עץ הדעת היה העץ?

עדה



כן – לשברנו לנצח.

לוציפר



ואם צרה היא הדעת – א כזב לא כזב הנחש;



ואם השיא השיא אתכם, הן השיא רק על-אמת;



ואמת לפי תכונתה איננה כי אם טובה.

עדה



ואולם כל אשר ידענו על פיה לא הביא לנו



זולתי הוה על-הוה ושבר נוסף על-שבר;



נדודים ולב רע ורגז ועבודה וזעת אפים;



לב יוסר על-מה שהיה – ותקוה אל-מה שלא יבא.



הוי, קין! אל נא תל מזה עם זה הרוח,



סבל את אשר סבלנו ואהבני – הן אהב.

לוציפר



האהבתו שכם אחד על אמ ועל אבי?

עדה



כן. היש בזה חטא?

לוציפר



עוד אין, א יבא יום ונחשב לחטא לזרע.

עדה



מה! היבצר מבתי לאהבה את-חנו אחיה?

לוציפר



לא כאהבת את את קין.

עדה



הוי אלי! הימנעו אלה מאהבה איש את אחיו



והחיה באהבתם זרע אשר יאהב גם הוא איש אחיו?



אם לא שדים אלה היניקום את החלב?



והוא, אביהם פה, אם לא ברחם אחד



ואם לא במועד אחד נולד עמי יחדו?



ואנחנו שנינו יחדו לא אהבנו איש את אחיו?



ואם פרינו ואם רבינו, לא ילדנו אפוא זרע



אשר יאהב איש את אחיו כאהבנו אנחנו אתם?



הוי קין! בשם אהבתי שאהב, אל נא תל



עם הרוח המר הזה; הוא לא לנו ולא כמונו.

לוציפר



החטא שאמרתי אלי, אנכי לא חוללתיו;



ולכם איננו חטא – לו גם לחטא יחשב



לאלה הבאים אחריכם על מקומכם אחרי מותכם.

עדה



א מה זה אפוא חטא שאיננו חטא לעצמו?



האמנם יהפכו מעשינו לחטאים או לצדקות



על פי סבה מחוץ פעם בכה ופעם בכה? –



אם כן, רק עבדים אנחנו לכל – –

לוציפר



גם גבהים מכם לא היו בלתי אם עבדים:



ויש עוד גבהים מכם ומהם גם שניכם יחדו



שהיו נעשים גם המה עבדים, לולא הבינו



גם בצר להם לבכר לעמוד על-דעת עצמם



מהתמכר תמיד לחנפה המלאה מצקות חלקות



ולתודה ורנה ותפלה, כל איש לטובת נפשו,



שהמה מתפללים תמיד לאלהים שהכל יכול,



רק יען שהכל יכול, ולא מאהבתם אתו,



כי אם מיראה אתו ומתקוה לגמול ושכר.

עדה



האל שהכל יכול הוא אל גם טוב לכל.

לוציפר



ההיה גם בעדן אל הטוב לכל?

עדה



הוי שטן! אל ביפי תנסני; הן יפית



שבעתים מן הנחש – ורק רמיה עמ כמוהו.

לוציפר



רק אמת עמי כמוהו. שאלי פי חוה אמ:



האם לא מצאה אפוא את-הדעת טוב ורע?

עדה



הוי אמי! הפרי שאכלת, הוא הביא שאה על זרע



הגדולה שבעים ושבע מן השאה שהביא עלי;



הנה את ימי נעורי בלית בגן העדן



עם רוחות טובות וטהרות ותשלוי עם חברתן;



ואולם אנחנו, בני, טוב עדן לא ידענו,



ושעירים סב סבנו המדברים בשפת אלהים



ומנסים יום יום אותנו, בשגם רוחנו בנו



ממרה עמנו תמיד ומתהל רק בגדלות –



ככל שעשה הנחש גם ל בעוד שלוה



ובעוד תמה וטהרה ורוח מלאה נחת.



לא אוכל לענות דבר את יצור אלמות זה



העומד פה לפני; לא אוכל לתעב אתו;



ביראה המלאה עדנים אראהו ואביט אליו,



ונוס מפניו לא אוכל: בעיניו יושבת חמדה



שתאסור עיני הרעדות ותקשור אתן אל עיניו;



לבי יתפעם מאד; אחרד, ועם כל אלה



אמש הל והמש, הל והמש אליו: –



קין – קין – הצילה אתה אתי מידו!

קין



למה תיראי, עדה? וזה רוח רע איננו.

עדה



איננו אדני אלהים – גם מבני אלהים איננו:



ראיתי כרובים ושרפים; לא כמראיהם מראהו.

קין



יש רוחות גבהים מהמה – והם הלא אראלים.

לוציפר



וגבהים יש ונשאים גם מאראלים אלה.

עדה



כדברי כן הוא – ואולם מברכים מהמה אינם.

לוציפר



אם לעבדת תקרא ברכה – כי אז, כדבר, אין.

עדה



שמע שמעתי אומרים: השרף אהב הרבה –



והכרוב יודע הרבה – כי על כן אמרתי: אין זאת,



רק כרוב הרוח הזה – ולכן איננו אהב.

לוציפר



ואם דעת הרבה ישמיד ויכבה כל-אהבה,



מה משפט אלהים זה אפוא, אשר יכל לא תוכלו



להוסיף לאהבה אתו אם אתו רק תדעו?



אם הכרוב היודע כל אין חלק לו באהבה,



אז אהבת השרף אינה בלתי אם חסר-דעת:



שני אלה לא יתחברו; כי כן יוכיח הענש



אשר נענשו אבותיכם על דבר הזידם לעשות.



בחרו לכם אפוא בין האהבה ובין הדעת –



בחירה אחרת אין; אביכם בחר חלקו



זה כבר; והנו עובד אלהיו, ורק מיראה.

עדה



הוי קין! בחר אהבה.

קין



האהבה אליך, עדה, בה לא אבחר עוד –



בהולדי נולדה עמי – וזולת לא אהב דבר.

עדה



ואת אבותינו?

קין



האהבו אתנו המה באכלם מן העץ,



ואנו גרש גרשנו כלנו מן העדן?

עדה



עוד טרם אז נולדנו – ואלו גם היינו,



האם לא נאהב אתם ואת בנינו, קין?

קין



הוי חנו בני הקטן! ואחותו נלעגת-לשון!



לו כמעט ידעתי כי המה יהיו שלוים,



אז אולי עוד אמרתי: אשכחה כל-הנעשה – –



א זאת הן לא תשכח בשלשת אלפי דרות!



לא יכבד איש עד עולם זכרון איש ואשה



אשר זרעו ביום אחד את זרע כל-הרעה



עם זרע אדם יחד לדרותיו לעולם ועד!



הם אכלו מן העץ אשר דעת בו וחטאה –



ולא אמרו די לעמל אשר מצא מצא אתם,



כי עוד הולידו אתי – וגם את – ואת כל אלה



המעטים החיים עתה, ואת ההמון הרב והגדול



ואת אלף אלפי האלפים וכל רבא רבבות הרבבה



חסרי כל מנין ומדה וחדלי כל מספר וקצב



אשר יהיו עוד אחרינו, לבעבור נחלם הרעה



אשר תגדל עוד ותרבה גם היא עם רב הימים! –



ועלי היות לאב ליצורים אשר כאלה!



הן יפי את ואהבת – ואהבתי אני ומשושי,



וכל רגע נחמד וטוב, וכל שעה טובה ומתוקה,



וכל שנחמוד בבנינו, וגם בנו בעצם נפשנו,



כל אלה הן יצעידו, גם אתם גם אתנו,



בקרב שנים מעטות המלאות חטא ומכאוב –



(רק מעטות הן, ואולם מלאות תמיד צרה,



ורק שיש לרגעים כי נמצא בהן אף נחת)



אל המות – הוא הדבר אשר מה הוא לא ידענו!



רק אין זאת כי לא מלא העץ ההוא תקותם



אשר קוו הם ממנו: – אם חטאו את חטאתם,



כי עתה על-המעט היה להם לדעת



את אוצרות כל הדעת – וגם את סוד המות.



ומה זה המה יודעים? – הן רק כי הם אמללים.



הפרי ונחש דרושים להורות כזאת אתנו?

עדה



אני אינני אמללה, קין, ולו שלות – –

קין



שלי ל אפוא לבד – אנכי אין לי דבר



עם שלוה זה שתשכיל אתי ואת כל ביתי.

עדה



לבדי אני לא אוכל ולא אחפץ להיות שלוה:



ורק עם אלה יחדו מסביב פה, אמרתי,



יכלתי להיות שלוה, גם לנכח פני המות



אשר, עקב לא ידעתיו, לא יהיה לי לחרדה,



אם אמנם הוא ערפל אשר הוד ומורא עמו –



לו אשפוט על אדותיו לפי כל ששמעתי.

לוציפר



ולבד, את אומרת, לא תוכלי להיות שלוה?

עדה



לבדי, אלי, אלי! מי יוכל להיות שלו



כל-עודו גלמוד ובדד, או מי זה טוב וישר?



הן בדידותי הייתי חושבה לנפשי כמו חטאה,



אם לא שקותה נפשי כי אביט עד מהרה



את אחי, הוא גם אחיו, ובנינו ואבותינו.

לוציפר



ואולם הן גם אל רק בדד הוא וגלמוד;



השלו הוא גם הוא וטוב בהיותו בדד?

עדה



לא בדד הוא וגלמוד, הן עמו כל-מלאכיו,



ולפניו בני תמותה, לבעבור היטיב עמם,



והוא מתענג תמיד מדי עשותו ענג;



מה-יתן לנפש ענג יותר מהביא ענג?

לוציפר



שאלי אבי המגרש מעדן זה לא כביר;



או שאלי בנו בכרו: שאלי את לב עצמ;



הן לב לא ינוח.

עדה



אוי לי! לא! ואתה – המשמים אתה?

לוציפר



אם לא משם אנכי, אז שאלי נא לזאת



את יוצר כל הטוב (אשר מלא פי תהלתו),



הגדול, הגבור והנורא, הטוב ומיטיב לכל,



אשר יצר את החיים ואת-כל שנשמה באפו;



כי סודו הוא לעד אשר הסתר יסתירנו.



ולנו לשאת ולסבול – וגם יש אחדים בנו



אשר המרו ויקשו ערפם וילכו עמו בקרי,



אבל שרפיו יאמרו לנו: לשוא כל-אלה יחד.



א הנה טוב לנסות, אם יש שראה נראה



כי בלתי הנסיון לא ייטב לנו יותר:



יש חכמה בקרב רוח, והיא גם תביא אותו



באחריתו אל ארח ישר, כמו בחשכת תכלת



זאת עינכם, צעירי אדם, תאור לפתע פתאם



לנגה ברק הכוכב השומר מוצאי בקר



והול לפניכם באורו ופתח שערי יום.

עדה



מה יפה הכוכב ההוא; אהבתיו בעבור יפיו.

לוציפר



למה לא תעבדיהו?

עדה



אבינו רק את-זה שלא-יראה יעבוד.

לוציפר



א הן רק מה-שנראה וחמודו הם העדות



על זה שלא-יראה; הכוכב המזהיר הלז



הוא הוא המוציא ומביא את צבאות השמים.

עדה



אבינו יאמר לנו כי ראה פנים אל פנים



את אל זה אשר עשה אותו ואת אמנו.

לוציפר



הראיתיו גם את?

עדה



כן – במפעליו.

לוציפר



ואולם בעצם צלמו?

עדה



לא – רק באבי אשר בצלם אלהים הוא עשוי;



או במלאכיו ראיתיו הדמים גם אלי –



ורק מזהירים יותר, אם אמנם אינם יפים



ולא עצומים הם כמו בתבניתם ובמראיהם:



דמינם כשמש מחריש המאיר באור צהרים,



ואולם מראי אתה כמראה עצם הלילה,



אשר עבים ארכות ולבנות תדבקנה לארגמן



הכהה במראה נגהו, וכוכבים לרב ייפו



את מלא הכפה הנפלאה המלאה תעלמות נצח



ומלאה צבאות עולם, ומראיהם כמראה שמשות;



מה-יפים הם ונאוים, מה עצום ורב מספרם;



לא יכו בעורון עין, ואליהם כל-לב ימשכו,



כי על-כן בדמעות ימלאו את עיני בראותי אתם,



וגם אתה כמוהם תעשה: תמלא בדמעות עיני.



מראי כמראה אמלל: חמל-נא ואל תעשנו



גם אנו פה אמללים, אז אבכה ל ואנוד.

לוציפר



אויה! הדמעות האלה! לו ראית ולו ידעת



את הים הגדול והרחב אשר ישפ עוד ועוד– –

עדה



מעיני?

לוציפר



מעיני כל.

עדה


מי זה כל?


לוציפר



כל אלף אלפי האלפים – כל רבא רבבות הרבבה –



אשר ימלאו פני האדמה – ואשר תשם מהם האדמה –



ואשר ימלאו עד אפס מקום את השאול, ואשר כלם,



כלם מחיק יצאו.

עדה



הוי קין, רק מקלל הרוח הזה אתנו.

קין



הניחי לו לדבר; אנכי אחריו אל.

עדה



אנה?

לוציפר



עד המקום אשר משם ישוב אחרי שעה;



א בשעה הזאת יביט מעשי ימים רבים.

עדה



אי תהיה כזאת?

לוציפר



האם הברא אתכם לא עשה מנושנות



את-עולם החדש הזה בקרב ימים מעטים?



ואני, העוזר אחריו במלאכתו זאת, לא אוכל



להראותכם בשעה האחת את-כל שאל הזה



עשה בימים רבים ומכלה בימים מעטים?

קין



לכה ונלכה.

עדה



השוב ישוב באמת בקרב שעה אחת?

לוציפר



ישוב. מחוץ לזמן אנו ומעשינו עומדים,



ושנות נצח אנו לחצים אל תו השעה האחת.



ומאריכים שעה אחת לעשותה לשנות נצח;



אין אנו שאפים רוח על-פי מדת בני האדם –



א זה הוא סוד כמוס. קין, ל נא עמי.

עדה



הישוב?

לוציפר



כן, אשה! הוא האחד מכל-אדם על הארץ



אשר שוב ישוב שנית מן המקום ההוא אלי*,



לבעבור יחיה זרע והושיב את האדמה



ואת המקום הלז גם הוא, הריקים ומחכים אליו!



עד עתה הן כמעט עוד ריקים הם מיושבים.




במקור יבוא פה החרוז השני בשני חצאי לבנה, לאמר:


(The first and last who shall return, save ONE).

והמתרגם העברי השמיט אותו, מטעם מובן, מתרגומו.


עדה



ואתה איה יושב?

לוציפר



מקצה המרחב עד קצהו, כי איה איפה אשב?



במקום שם אל יושב, או אלהי – שם גם אני:



עמי יחלק יחדו כל דבר ויש ונמצא;



את החיים ואת המות – את הזמן ואת הנצח –



את שמיו אשר ממעל ואת ארצו אשר מתחת –



ואת אינו שמים וארץ, ורק מעון הוא לאלה



אשר ישבו שם לפנים או ישבו שם באחריתם –



זה הוא מקומי אני! עמו אחלק מקומו,



ולי עוד יש ממשלה אשר שמה הוא איננו.



הן אלו לא הייתי את אשר אמרתי אלי,



היכל יכלתי אפוא לעמוד פה לפני?



הן מלאכיו יביטו בנו –

עדה



גם בדבר הנחש היפה אל אמנו הם הביטו.

לוציפר



קין! הלא שמעת. אם צמא אתה לדעת,



אנכי אנכי אשקיט צמאונ זה לדעת;



לא אהלל אלי פרי אשר יהיה ל לאכלה,



ואשר גזל יגזול ממ אף את יתר מעט הטובה



שהותיר עוד ל מכניע. ל נא אחרי.

קין



הן דברתי כן, הרוח.


(לוציפר וקין הולכים)


עדה


(הולכת אחריהם וקוראת)


קין! אחי! קין!


משא שני



מערכה ראשונה


התהום במרחב


קין



על במתי רוח אדרו ולא אפול; ואולם



יראתי פן אפל.

לוציפר



בטח בי ובכנפיו ישא לבטח אות



הרוח שאנכי אנכי בו המושל.

קין



האוכל לעשות ככה ולא אחטא לאלהים?

לוציפר



תאמן – ולא תפל! אל תאמן – ותספה!



כן היה דבר אלי אלהי זה האחר



אשר יקרא לי שד משחית באזני כל מלאכיו;



והם בשם זה יקראו לברואים נענים ושפלים



שהם, מבלתי הבינם היוצא מגבול חושיהם,



יעריצו רק הדברים אשר תצלנה אזניהם לשמעם,



ויאמרו רע וטוב לכל אשר יחשבו באולתם



כי רע הוא או טוב. לא אחפוץ בעדה כזאת:



אם יש עובד אתי ואם אינ עובד אתי,



העולמות ראה תראה מחוץ לעולמ הקטן,



וספקות לא אטע בלב להיות ל למצקות



למראה כל-הדברים מחוץ לחיי הדלים,



ולא אכביד עלי ידי להציק ל גם אני.



כי יבוא יום ואיש הנשא על נטפי מים



יאמר לאחיו: “בטח בי, והתהל על פני המים”,



והאיש ההוא יתהל לבטח על פני הגלים.



ואני לא אמר “בטח בי”, להיות ל הדברים



לחקה ביני ובינ, חקה ולא תעבר,



לאמר ל כי בה, רק בה תשועת תלויה;



ורק באשר אעוף עוף נא עמי יחדו



דר התהומות האלה, ואנכי אראה את



את הדברים אשר אתה לא תוכל כחש במו,



את-דברי ימי כל-עבר ואת-דברי ימי ההוה



ואת-דברי ימי עתידות העולמות אשר יהיו.

קין



הוי אל, או שד, או גם היה את אשר תהיה,



הזאת שם אדמתנו?

לוציפר



הטרם תכיר העפר אשר ממנו אבי נוצר?

קין



היתכן כי הוא זה? אם שם הטבעת הקטנה



אשר עינה כעין התכלת ומרחפת על-פני הרוח,



וסביב לה כגלגל, הקטן ממנה הרבה



ודמה לאור המאיר את הלילה בארצנו אנו,



הזה הוא עדן גננו? והחומה איה איפה



אשר היתה לו מסביב? ושומריו איה איפה?

לוציפר



הראני נא המקום אשר תאמר: שם העדן.

קין



אי אוכל? הן אנחנו כקרני שמש נעוף,



והמקום ההוא, בעופנו, יקטן הל וקטן



וימעט הל ומעט, וכאשר יקטן וכאשר ימעט



כן תגדל מחגרת אורו ותל הל וגדול,



ודמיונו כאור המאור אשר חשבתיו למאור עגול



בראותי אתו מרחוק בעודי בגבול העדן,



ודמיתי כי הוא העגול מכל כוכבי השמים;



ועתה הנה אחשוב: המאורת ההם גם שניהם



יסתפחו פה גם הם, מדי שנרחיק מהמה,



אל צבא הכוכבים סביב אשר אין להם מספר וקצב,



שהם, מדי עופנו הל והרחק מהמה,



יגדילו מספר צבאם לאלפי רבוא רבבות.

לוציפר



ולו יהיה כי יש עולמות הגדולים הרבה יתר



מעולמ פה מתחת, ויצרים יושבים שמה



הנעלים הרבה יתר על היצרים בעולמ,



ומספרם רב ועצום שבעתים מן העפר



על פני האדמה הדלה אשר שם ל מתחת, –



אף אלו העפר ירבה אלף פעמים ככה



וחיה יחיה כלו, – ורק קץ כל אלה יהיה



לגוע ולהענות, מה אז היית חשב?

קין



כי אז הייתי גא על מחשבה גדולה כזאת



שתכיל דברים כאלה ותשיג את כל זאת.

לוציפר



א לו המחשבה הגדולה והרמה והנשגבה הזאת



מחברה תהיה אל חמר כעבד אל אדונו,



ודעת דברים כאלה, או התשוקה לדברים כאלה



או לנעלים גם על אלה, אסורים וקשורים יהיו



אל צרכים נבזים ושפלים, נאלחים ומתעבים כלם;



ואלו גם הנחמד והמתוק מתענגי



יהי רק שפלות מתוקה או תרמית בזויה ושפלה,



לעורר גידי בשר ולקסם-ל כל כזב



רק א לבעבור הוליד גופים ונשמות חדשים



אשר זה-גורלם יהיה להיות חלשים כלם,



ואשר המעט מהמה רק רגע ישלו – –

קין



הרוח! לא אדע קטנה או גדולה על דבר המות,



ורק שנורא הוא ואשר אבותי יאמרו עליו



כי נחלה הוא נוראה אשר הם הנחילו אתי



בהנחילם אתי אחריהם את חיי אלה פה,



שהם גם המה אינם – לו אשפוט לפי הנסיונות



אשר קניתי לי עד עתה – נחלה טובה ושלוה.



א הרוח! אם אמת נכון כל הדבר אשר דברת



(ואני את צוק נבואת האמת הזאת הן אחוש),



כי עתה תנני למות: כי הוליד זרע חיים



ההול לראות עמל ותלאה שנים הרבה



ואחר מות ימותו, החשב תחשב בעיני



כזרוע זרע מות והוליד רצח חדש.

לוציפר



לא תוכל למות כליל – כי יש בקרב דבר



אשר חיה יחיה אחרי.

קין



השני לא דבר כזאת באזני אבי הנדח



בגרשו אתו מעדן ובכתבו לו על-מצחו



את אותת כתב המות. ואתה לו שמעני,



השמד נא מקרבי את ההול בקרבי למות



וביתרי אהי גם אני כאחד המלאכים.

לוציפר



הנה אנכי מלא: התחפץ היות כמני?

קין



לא אדע מי אתה ומה: ראה אראה כח,



אף אראה כי תראני הדברים מחוץ לכחי



ומחוץ לכח כשרוני הנתון לי בהולדי,



אף כי כל-אלה יחד עוד קטנים ומעטים המה



מכפי מאויי הרבים וכפי שאוכל להשיג.

לוציפר



מה אתם אפוא בגאונכם כי השפל תשפילו לשבת



ועם תולעים יחדו תגורו על פני עפר הארץ?

קין



ואתה מי אפוא ומה כי מרומים אתה שוכן



ועובר את גבול היקום ומקום ששם אלמות,



ובכל זאת זה דמיונ כעצב ומלא ממררות.

לוציפר



לא רק זה דמיוני, כי אם ככה אנכי באמת;



ולכן אשאל אם תחפוץ כי תהיה בן-אלמות.

קין



אמרת כי משפטי להיות בן-אלמות



אם אחפוץ ואם אמאן. זה עתה כזאת שמעתי –



כי על כן (אם טוב הדבר הזה ואם לא)



תנני נא ואטעם את אלמותי עתה מראש.

לוציפר



כזאת עשית זה כבר ובטרם פגשתי אות.

קין



במה?

לוציפר



בזאת כי ענית.

קין



האמנם כל צרה בת-אלמות?

לוציפר



עוד אנו ובני אחרי נחקור ונבחן כל-זאת.



א עתה הביטה וראה! האמנם לא נחמד המראה?

קין



מה יפית ומה הדרת, הוי גלגל הרקיע!



ואתם מה יפיתם, הררי המאורת הגדולים



ההולכים הלו ואור! מה אתם ומה משפטכם?



מה מדבר תכלת הרוח אשר אין לו גבול ותכלית



ואשר אתם בו מתגלגלים כעלים אשר ראיתי



על גלי מי הנהר הזכים בגן העדן?



החק לתקופתכם נתן אשר רוץ תרוצו על-פיהו?



ואם חפשים בבלי כל מעצור, וכאשר ישאכם הרוח



כן תסעו ברחבי היקום בלי קץ ותכלית וקצב –



אשר תלא נפשי מחקור – כי מלאני הנצח שכרון?



הוי אל! הוי אלים! או גם היו את אשר תהיו!



מה נחמדים אתם כלכם! מה נשגבו מפעליכם,



מפעלים לפי כל מקרה או היו את אשר תהיו!



תנוני ואמות כמות כל אבקות העפר הדקים



(אם יש שהם ימותו) או תנוני עתה ואדע



ואכיר ואבין אתכם על-פי עצמכם ועל-פי בינתכם!



הן נפשי ברגע הזה לא דלה עוד וקטנה,



אף כי בשרי דל ומצער, מראות כל-אשר אראה;



הוי רוח! תנני למות או לראות אותם מקרוב.

לוציפר



האינ קרוב למדי? הבט לארץ וראה!

קין



אי איפה היא עתה? לא אראה עוד כל-דבר



זולתי ים מאורת גדולים בבלי כל-מספר.

לוציפר



הבט שם?

קין



לא אוכל לראותה.

לוציפר


הן היא עוד נוצצת.


קין



הנה! זאת היא שם!

לוציפר



כן הוא.

קין



ראה, מה אתה דבר? הן זבובי אש ראיתי



ותולעי אש בעופם בערפל בתו היער



ועל-פני ירק האחו למועד בין-ערבים,



ושבעים ושבע פעמים הזהירו אלה יותר



מן העולם כלו שם, אשר הוא הנושא אותם.

לוציפר



תולעים ועולמות ראית, ושניהם מזהירים ונוצצים –



ומה חשבת עליהם?

קין



כי יפים הם גם שניהם, איש איש באשר הוא שם,



והלילה המלביש שניהם תפארת וחן ויפי, –



את זבוב האש הקטן המזהיר מדי תעופתו,



ואת הכוכב המאיר תמיד הנחפז מדי תקופתו, –



הן אין זאת כי גם הוא יש מושל לו ומנהיג.

לוציפר



ומי הוא זה ובמה?

קין



את זאת הראני אתה.

לוציפר



היעמוד ב לב לראות?

קין



אי אדע כזאת מראש אם יעמוד בי לבי לראות?



עד כה לא מצאת דבר להראות אתי, ולבי



לא עמד בי לראותו.

לוציפר



כי עתה לכה נא עמי. התחפוץ לראות עתה



דברים ההולכים למות או דברים בני אלמות?

קין



מה אפוא הדברים בטבעם?

לוציפר



יש חלק להם בשניהם: במות ואלמות יחדו;



א מה קרוב יותר אל לב?

קין



הדברים אשר אראה.

לוציפר



א מה היה קרוב יותר אלי ואל לב?

קין



הדברים שלא ראיתי ואשר עליהם לי יאמר:



לנצח לא יראו – הם פלאי סתרי המות.

לוציפר



ומה אם אראה אות הדברים אשר מתו,



ככל שהראיתי אות הדברים שלא ימותו?

קין



לו תעשה כדבר.

לוציפר



הבה ונעופה אפוא בעצמת כח כנפינו.

קין



מה מרבים אנחנו עתה לבקוע את ים התכלת!



הכוכבים מלפנינו יכבו! והאדמה! אי האדמה?



תנני נא ואראנה, כי ממנה הן לקחתי.

לוציפר



הנה היא מאחרי, וביקום נחשבת עתה



מעט יותר ממה שאתה נחשב נחשבת בתוכה;



ואולם אל תחשוב בלב כי תוכל להמלט מקרבה;



שוב תשוב אליה במהרה; חלק היא מנצח



אשר נתן ל ולי.

קין



אי איפה תוליכני עתה?

לוציפר



אל אשר לפני היה! אל גלם ראשית העולם,



שגם עולמ אתה רק שריד הוא ממנו.

קין



האמנם לא חדש העולם?

לוציפר



לא יותר מן החיים; ולא חדש יותר ממ



ולא חדש גם ממני, ולא גם מן היצרים



אשר חשב נחשוב עליהם כי נעלו על שנינו יחד;



רבים לא יתמו, ויש רבים בין היצרים



הנראים כמו אין ראשית להם, והם כמו



החלו גם הם בשפלות; ויצרים רבים נמחו,



הגדולים מאלה הרבה, לבעבור יתנו מקום



ליצרים הקטנים הרבה מכל-דמיון אשר ישג;



ונמחו רק לרגעים, כי המרחב כאשר הוא



מעולם לא השתנה ולא ישתנה עד עולמי עד,



ובהשתנות דבר לא ימות, וימות רק עפרו;



א אתה מעפר אתה – ולכן לא תוכל הבין



זולתי שהיה עפר, ואותו ראה תראה.

קין



עפר – הוי רוח! כל שתחפוץ אוכל לראות.

לוציפר



הבה ונעוף אפוא!

קין



מה נחפזים עתה המאורת לקדור ולכבות ולחלוף,



ורבים מהמה גדלו ככל אשר קרבנו אליהם,



ופניהם כפני עולמות.

לוציפר



אכן עולמות הם.

קין



וגני עדן יש בם?

לוציפר



אולי יש.

קין



ובני אדם יש?

לוציפר



כן, או יצרים הנעלים גם עליהם.

קין



האמנם? ויש שם גם נחשים?

לוציפר



החפץ חפצת אפוא כי בלעדיהם יהיה אדם?



כי תחדל נשמת כל חי זולתי ההול על שתים?

קין



מה נחפזים המאורות לברוח! אנה אנחנו עפים?

לוציפר



אל עולם מקור הנשמות, אשר היו לפנים יצרים



ובקצן תהיינה לצללים.

קין



מה יל החש וחזק – כבר כבו הכוכבים.

לוציפר



ואולם עוד אתה ראה.

קין



מה איום האור הזה! לא שמש עוד וירח;



לא צבא הכוכבים הרבים אשר מספר אין להמה.



ונגה התכלת הכהה אשר לליל הארגמן יחור



והיה לערפל נורא, ועיני ראות עתה



רק הררי חמרים חמרים המלאים חשכת נצח;



א שונים מן העולמות אשר קרב קרבנו אליהם,



שהמה חגורים אור ומלאים חיים רבים,



אשר אד כי נחלק מהם ונראתה תבנית דמות



כדמות בקעות עמקות והרים גדולים ורמים;



ורבים השולחים ניצוצים, ורבים המפלגים פלגים



ומעינות מים רבים, ורבים החוגרים אורת,



ולבנות להם מסביב, הנראות כאדמות יפות: –



ותחת כל-אלה עתה רק חש, אפלה וזועה.

לוציפר



ואולם עוד בהיר למראה. הן מות שאלת לראות



ואת כל ההול למות?

קין



לא אשאל; אבל יען ידעתי אשר ישנו,



וכי חטאת אבי סגרה אותנו כלנו אליו,



את נפשו הוא ואותי וביתי וזרעי אחרי,



כי על כן חפצתי לראות לרצוני עתה כרגע



את-מה שיראו אתי בחזקה ביום האחרון.

לוציפר



הביטה וראה!

קין



רק חש אפלה מסביב.

לוציפר



וכן יהיה פה עד עולם; א נפתח נא השערים!

קין



רק תמרות עשן כבד עולת משם – מה אלה?

לוציפר



בא אל השער!

קין



האוכל לשוב?

לוציפר



שוב תשוב! היה בטוח: כי איכה איפוא תהיה



ארץ המות נושבת? דלה היא עתה וקטנה,



ועל יד תגדל ותרחב ועל יד דרותי אחרי.

קין



הנה העבים נפתחות לפנינו הל והפתח



ומקיפות אותנו סביב.

לוציפר



ל לפני!

קין



ואתה?

לוציפר



אל תירא – הן בלעדי יכל לא יכלת



לצאת מחוץ לעולמ. הלאה, מזה והלאה!


(באים אל תוך העבים)


מערכה שניה



שאול


לוציפר וקין באים


קין



מה שוקטים ומה עצומים העולמות הקדרים האלה!



כי אמנה הנה יש פה יותר מעולם אחד,



וגם נושבו יותר הרבה מגלגלי האור הנוצצים



והמרחפים בהמון גדול על-בלימה במרומי שחק,



עד כי חשבתי אתם לצבא מאורת רבים



הצובאים על שמי שמים, ולא לעולמות נושבים,



ורק אחרי כי קרבתי הל וקרב אליהם



וארא והנה חמרים, וכמעט ביד יקחו,



והולכים הלו וגדול, והם עשוים יותר



להיות לחיים מעון מהיות בעצמם חיים.



א פה כל-דבר מלא עלטה וערפל וצללים,



ואומר לכל כי פה יום אתמול אשר חלף.

לוציפר



הנה ממלכת המות. – התחפוץ לראותו עתה?

קין



עד אם ידעתי היטב מה מות זה באמת



לא אדע לענות דבר. א אלו יהיה באמת



ככל שדבר אבי במשא חזונו הנפרץ,



כי עתה הוא – – הוי אלי! לא יעמד לבי לחשוב



את דבר המחשבה הזאת עד קצה ועד תכליתה!



ארור הברא חיים שדרכם דר מות!



וארור צרור החיים, אשר לא קם בו כח התחיה,



וישב ויכלה ויאבד – וגם מנקי וצדיק!

לוציפר



האבי אתה מקלל?

קין



ההוא לא קלל אתי מדי הולידו אתי?



ההוא לא קלל אתי בטרם עוד נולדתי,



כי ערב לבו אתו ויאכל מפרי העץ



אשר צוה צוו אתו לבלתי אכל ממנו?

לוציפר



רק טוב דברת עתה: קללה תחת קללה



היא בינ ובין אבי – א בני מה ואחי?

קין



יחלקו נא עמי הקללה, עם אביהם ועם אחיהם!



היש לי נחלה זולתה? כי על כן אנחילה אחרי. –



הוי אתן ממלכות אפל, ממלכות עצמות וגדלות,



המלאות צללים ומראות וחזיונות נוראים ואימים,



אשר יחלפו על-פני כלם, ורגע בהירים למראה



ורגע קדרים וחשכים, א מלאים עצמה וכח



ותוגה חרישית גם יחד – מה אפוא אתם כלכם?



החיים אתם אפוא, או אם חייתם אפוא?

לוציפר



גם זה וגם זה כאחד.

קין



מה אפוא זה המות?

לוציפר



האמנם? האם לא הגיד לכם העשה אתכם



כי חיים חדשים יש אחרי המות?

קין



עד כה לא הגיד דבר בלתי כי נמות כלנו.

לוציפר



אולי עוד יבא יום, והוא גלה יגלה לכם



גם את יתר התעלמה.

קין



ברו היום ההוא!

לוציפר



כן; ברו היום ההוא! הן לזאת תקרא ברכה,



אם במצקות מוקשי מות אשר תקצר כל-לשון מהגיד



ובמכאובים נוראים וגדולים אשר לא יחדלו עד העולם



יגלה סודו הכמוס לרבבות אבקות עפר,



שהם עוד טרם היו וטרם עוד ילדו,



ואשר רק לבעבור זאת ברא ברא אתם!

קין



ומי הצללים הגדולים אשר עיני תראינה מסביב



בעופם אנה ואנה? – אין צלמם כצלם הרוחות



שראו עיני בעדן בגן הסגור מלפני,



וגם אין צלם אדם להם כאדם או הבל



או כצלמי או צלם אשתי ואחותי, או צלם זרעי;



לא תאר אדם תארם, וגם תאר מלא איננו,



ואולם אם לא הגיעו את תאר דמות המלא



עוד נעלים המה הרבה על-האדם ברב גאותם



וביפים ובגדל עצמם ובכחם הנכר למראה,



א צלמם זר ונפלא; לא ראיתי עוד כאלה.



אין למו כנפי השרף, אין למו פני האדם



או פני החיות הגדולת או כל שנשמה באפו;



א גדלות הן ויפות כחיות הגדלות ויפות



העצמות מכל-החי, ואולם לא ידמו אליהן,



עד-נבצרה כמעט ממני לקרא להמה חיות.

לוציפר



ובכל-זאת חיו גם המה.

קין



איה?

לוציפר



במקום שאתה חי.

קין


איפה?


לוציפר



במקום לו תקרא ארץ ישבו לפנים גם המה.

קין



אדם הוא הראשון.

לוציפר



הראשון למינ, כן הוא – א שפל וקטן הרבה



מהיותו אף האחרון ליצרים האלה פה.

קין



ומה הם עתה?

לוציפר



את-מה שהיה תהיה גם אתה באחרית.

קין


א מה היו?


לוציפר



יצרים חיים ונעלים ונבונים וטובים ויפים,



אשר עלו הרבה בעצמם על כל שהיה אבי



ולו עוד בעדן בגן, ועל כל אשר יהיה אחרי



דור אלף הששים הבא, שהוא שבעתים יגדל



(אף אחרי שישחית את-דרכו) ממ ומבנ עתה; –



ועד-כמה זה יחלש וירפה הן תחזה אתה מבשר.

קין



אוי לי! וגם כאלה אבדו ונכחדו?

לוציפר



כדבר; המה אבדו וחלפו מעל אדמתם,



ככל שתאבד אתה מעל אדמת אתה.

קין



ההיתה אדמתי אדמתם?

לוציפר



כן הוא.

קין



ואולם לא כמשפטה ולא כתבניתה עתה.



הן קטנה היא ודלה מנשא יצרים כאלה.

לוציפר



כן דברת, לפנים נשגבה שבעתים.

קין



ומדוע נפלה ככה?

לוציפר



שאל את-המפיל אתה.

קין



ואולם אי היתה כזאת?

לוציפר



כי נפץ יסודותיה ויביסם יחדו



ויבל אתם כלם לבלי-קצב איש באחיו,



ויסכס עד-כי חזר העולם לתהו ובהו



כמשפט תהו ובהו שנבנה מהם העולם:



מעשים נוראים כאלה אם מעטים הם בזמן,



רבים המה מאד בקרב שנות הנצח. –



קום ובא נא אפוא וראה פה את-כל עבר.

קין



מה-נורא הוא!

לוציפר



א אמת ואמונה כלו. ראה נא פה הנשמות:



לפנים היו אלה חמר כמו אתה.

קין



האהיה באחריתי כמוהן?

לוציפר



זה שעשה אות יענ על כל אלה. –



רק אעביר על-פני את ההולכים מלפני,



ומה שהיו אלה הן תבין בלבב,



ככל שתוכל לבין בקצר מנת בינת



וקצר מנת החלק אשר חלק ל ברא



גם בנחלת יתרון רוח וגם בגבורת חיי בשרים.



הדבר המשתף לכם גם יחד הוא – החיים



אשר היו להם ול והמות הנכון לשניכם;



והנותר מן הנחלות הדלות שלשניכם



הוא רק ככל שיאות לרמש דל ונבזה



הנולד מטיט היון, אשר נותר מן העולם



שהיה לכוכב זה עתה ואשר מעון הוא ליצרים



המוצאים נחת ושלוה בסנורים שעל עיניהם –



הוא עדן גן הסכלות, אשר נעקר הדעת מתוכו



כענבי רוש אכזרי. – ראה היצרים הנעלים



את אשר המה עתה או אשר לפנים היו;



ואם תגעל נפש אתם, אז שוב נא אל אדמת



לעבוד ולשמור אתה – כי לבטח אשיב אליה.

קין



לא כי פה אשב.

לוציפר



עד מתי?

קין



עד נצח! אם על נפשי לשוב מן העולם,



בבא היום האחרון, אל המקום הנפלא הזה,



אז טוב לי כי אותר; נלאיתי נשוא העפר



אשר ראו עיני – תן נא ואשב בגיא צלמות.

לוציפר



כזאת לא תהיה לעולם: הן במראה רק ובחזון



ראה אתה עתה את כל-הוה פה באמת.



לבעבור היות נכון למעון זה, עלי



לעבור את-הדר אשר עברו בו כל-אלה



הנראים אלי פה – את דר שער המות.

קין



ומה השער אפוא אשר עברנו אתו הנה?

לוציפר



שערי הוא! ואולם כי עוד עלי לשוב,



לכן אשא אות גם פה בנאות צלמות



אשר אין בו נשמת חיים מבלעדי אתה.



ראה את-כל מסביב, ואולם אל נא תחשוב



כי פה-ל מקום לגור, עד אמנם יומ יבוא.

קין



הגם אלה פה לא יוכלו לשוב אל האדמה?

לוציפר



אדמתם הם לנצח אבדה להם ואינה –



כי היא הן שנתה פלאים על-פי מהפכות רבות,



עד הכר לא יכירו אף מלא השעל האחד



מכל הקלפה החדשה שקפאה כמעט זה עתה –



מה-יפה – הוי, מה-יפה היתה האדמה ההיא!

קין



ויפה היא גם עתה. לא ריב לי עם האדמה,



אם גם עלי עוד לשוב, ורק שבלי עבודה



לא תוכל נפשי התענג על זיו הדר תפארתה,



ורוה בדעת את אלפי מחשבות לבי הצמאות,



והסיר את אלפי מוראי מפני מות ומפני חיים.

לוציפר



ראית את עולמ ומה-משפטו עתה,



א לב טרם יבין את צל כל מה-שהיה.

קין



ואלה החיות הגדלות או הגלמים הנוראים,



אשר נופלים הם (כנראה) בשכלם מן היצרים



שעברנו אותם עתה, ודמים אל הפראים



שוכני היער הנורא על הארץ שם מתחת,



המרגיזים את העצים בלילה בשאגותיהם,



ורק שהם גדולים וגבהים פי עשרה



מן החומות הנשאות המכתירות את העדן,



ועיניהם קדחות אש כחרבות אש הכרובים,



ומלתעות פיהם דמות לעצים הנשאים



אשר נחשפו קלפותיהם וענפיהם – מי הם אלה?

לוציפר



חיות הממות הנה אשר היו בעולמ לפנים; –



והן לרבא רבבות קברות בבטן האדמה.

קין



ועל-פני האדמה ממעל אין אחת עוד מהנה?

לוציפר



אין: מינ הרפה לא היה עצר כח



לעמוד במלחמה בפניהן, והקללה הרבצת עליו



אז היתה רק למותר – כי היו משמידות אתו.

קין



א למה זה מלחמה?

לוציפר



שכח שכחת הדברים בגרשו מן העדן –



מלחמה עם כל היצרים, ומות לכל היצרים,



ומחלה לרב היצרים, ופגעים וחליים רבים;



כל-אלה פרי העץ אשר צוה: לא תאכלנו.

קין



ואולם החיות האלה – האכלו אפוא גם הנה,



כי בעבור זאת גם הנה מות תמותנה כלן?

לוציפר



הן הגיד לכם יוצרכם: החיות לא נבראו



בלתי אם למענכם, כמוכם אתם למענו. –



הייטב גורלן אפוא מכם ומנת גורלכם?



לולא נפל אדם, כי עתה עמדו כלן.

קין



אויה! מה אמללו! עליהן לחלק גורל



גם יחד עם אבינו ויחד גם עם בניו;



עמנו – שהיה חלק לנו בתפוח;



עמנו – שהיה חלק לנו בעץ הדעת!



רק כזב היה העץ – אין אנו יודעים דבר.



דעת הבטיח אותנו, אף כי במחיר המות –



א הן הבטיח דעת: ומה אנחנו יודעים?

לוציפר



רק אין זאת כי המות מביא למרום הדעת;



הן הוא מכל-הדברים הדבר הנאמן האחד,



ולכן אולי יביא אל דעת בטוח ונכון:



או אז עץ אמת היה, אם גם עץ מות היה.

קין



מה אפל הגבול הזה! הן עיני תראינה אתו,



ואולם אל תכלית חקרו לא תוכל נפשי לבוא.

לוציפר



עקב אשר יומ עוד הרחיק ירחיק חקו,



והחמר טרם יבוא לחקר תכלית רוח –



א עתה רב כי תדע אשר יש גבול כזה.

קין



כי מות יש – את-זאת ידענו זה מאז.

לוציפר



אבל לא ידעת מה מאחריו.

קין



את-זאת גם עתה טרם אדע.

לוציפר



עתה הנה ידעת כי יש מאחרי עולם,



כי עולמות רבים ושנים יש עוד מאחרי –



וכל-אלה אתה טרם ידעת עוד בבקר.

קין



ואולם מכסים כל-אלה בעלטה וצללים רבים.

לוציפר



רק שמח בחלק זה; יבא יום ובררים



עוד היה יהיו כל-אלה לעיני אלמות.

קין



והרוח הנוזל ההוא אשר עינו כעין התכלת,



והוא נוזל מסביב לנו, ודמיונו כמעין מים



אשר חשבתיו רגע לנהר היוצא מן העדן



ועבר על-פני אהלי, ורק שחפים אין לו



ומראהו מראה שחקים – מה הוא אפוא זה?

לוציפר



יש רבים, והמה קטנים, כמוהו על אדמת,



ובני לחפם ישבו – הוא גלם ים אוקינוס.

קין



כמו לקח מעולם אחר; כשמש נוזלת מראהו –



ומי החיות הגדלות כענקים למראה עינים



המשחקות שם על-פניו המלאים זיו ממעל?

לוציפר



הם יושביו – והם מלפנים תניני לויתן היו.

קין



ומי הנחש הגדול, אשר מדה אין לגדלו,



הזוקף מתו התהום את רעמתו העבתה



ומרים קדקד ראשו הגבוה פי עשרה



מן הארז הגבוה מכל ארזי אל הרמים,



וכמו הוא חפץ לצנוף את גויתו האימה



סביב הגלגלים הגדולים אשר ראינו אתם עתה,



האין לו משפט אחד עם משפט הנחש הלז



אשר רבץ לחם היום בעדן תחת העץ?

לוציפר



חוה אמ יודעת להגיד מאין כמוה



את משפט הנחש הלז אשר השיא השיא אתה.

קין



מה נורא מראה הנחש; רק אין זה כי הלז



יפה היה ממנו שבעים ושבע פעמים.

לוציפר



המעוד לא ראיתו?

קין



רבים כמוהו ראיתי (או אשר נקראו בשם הזה)



ואולם הנחש ההוא אשר הלל הפרי הרע,



או יצור הדמה אליו בדמותו, לא ראיתי.

לוציפר



האבי לא ראהו?

קין



לא; אמי השיאתהו – ואתה השיא הנחש.

לוציפר



איש טוב! אם יבא יום ואשת תשיא,



או תבאנה נשי בני להשיא את בעליהן



לעשות דבר חדש או לעשות דבר זר,



אז חקר ודע בתחלה מי המשיא אותן.

קין



אחרת מעט עצת: הן עתה לא הנחשים



יבאו עוד להשיא בדברים את הנשים.

לוציפר



א הנה יש בארץ עוד דברים אחרים ורבים



אשר תשיא אשה אישה ואשר ישיא איש את אשתו –



ולכן אמרתי טוב כי ידעו בני להזהר!



רק טובה היתה עצתי, ואף כי לרעה לנפשי;



ואולם מהיותה אמת הן עשה לא תעשוה –



ובכן לא יאבד דבר ממני גם בהגידי.

קין



לא אבין לדברי.

לוציפר



מה מאשר אתה אפוא! גם אתה וגם עולמ



עוד חדשים יותר מדי. הן בלב אתה חושב



כי אמלל אתה ורשע: האמנם חשבת כזאת?

קין



אם רשעתי טרם אדע; א אמלל אני מאד.

לוציפר



הוי, אתה הבכר הראשון, הבן לאדם הראשון!



רשעת הרבה כלה – ולו גם רשע אתה,



ופגעי וכל מכאובי – ולו גם מאד אמללת,



כל-אלה הם רק עדן מלא תמה ונחת



אם נשום אל רשעת ונדמם לפגעי



העתידים להיות נחלת בימים הבאים לקראת;



ומצקות האלה גם יחד ברעות הכפולות ההנה,



גם הן רק עדן יהיו אם נשון אל כל-אלה



אשר יעשו וישאו אחרי זרע זרע זרע,



אשר ירבו ברבות הדרות כחול על-פני האדמה



(כי באמת רק החול יוסיפו על האדמה). –



קום ונשוב עתה ונבוא אל האדמה!

קין



הבעבור רק למדני כזאת הבאתני הנה?

לוציפר



האם לא דעת שאלת?

קין



כן: לבעבור אמצא הדר להיות שלו.

לוציפר



אם האמת היא הדר, אז פה היא לעיני.

קין



אם כן הוא, אז רק היטיב אל אבי אשר עשה,



כי צוה על העץ לבלתי אכל ממנו.

לוציפר



ויותר היטיב לעשות לו גם לא נטע אתו.



אפס ידע הרע איננו עוד משמר מרע;



הרע מתגלגל והיה לחלק בכל היצרים.

קין



בכל היצרים – לא: לא אאמין כדבר הזה:



אנכי פה, ראה נא, רק צמא אנכי לטוב.

לוציפר



ומי זה אפוא ומה לא תצמא נפשו לטוב?



מי אפוא יעשה הרע רק בעבור המר אשר בו?



לא – אין איש כזה! הרע הוא רק השאור



בקרב כל-נפש חיה ובכל אשר חי איננו.

קין



הנה הגלגלים היפים, הנחמדים למראה עינים,



הרחוקים ומלאים נגה ומספר אין להמה,



אשר ראינום בטרם ירדנו אל בקעת צלמות הלזו,



אל תוכם לא יחדר רע – הן יפים המה ככה.

לוציפר



רק מרחוק ראית אתם –

קין



מה-תדבר? הן המרחק רק המעיט ימעיט נגהם –



רק אין זאת כי מקרוב עוד נחמדו שבעתים.

לוציפר



גשה נא אל הדברים היפים על-פני הארץ



וקרב אליהם ובקש את יפים ל מקרוב.

קין



כזאת עשיתי כבר – הנחמד מכל-הדברים,



חמדתיו יותר הרבה בקרבי אליו מאד.

לוציפר



רק נפש אתה משלה. – ומה הדבר אפוא



שהוא, בהיותו קרוב לעיני, היה נחמד



מן הדברים הנחמדים אשר נראו-ל מרחוק?

קין



אחותי עדה היא. – כל-כוכבי השמים



ותכלת הלילה הכהה אשר יאיר אתו הגלגל



שמראה לו כרוח או כעולם מלא רוחות –



או צבעי בין-ערבים בשחר או בנשף –



או שמש מדי עלותה – או רדתה ובאה –



אשר אז תמלא עיני בהדרה דמעות נחת,



כי אביט ולבי תמשו בעצמת רב קסמיה



אל חביון עדן העבים הנוסעות מול המערב –



וצל יער – וענף ירוק – או שירת קול הצפור –



צפור לילה כי תשיר בנעימות כמו אהבה,



עד-כי יתערב שירה עם שירת קול הכרובים



למועד רדת לילה על חומות גן העדן; –



כל-אלה הם כאפס לעיני וגם ללבבי



אם אשוה אל עדה אתם ואדמם אל פניה:



מארץ ושמים אפנה רק א להביט אליה.

לוציפר



רק טוב כי בני תמותה חלשים וחדלי כח,



בראשית בכרי הבריאה בפרוח ראשית אונה



ובשכב האדם הראשון את האשה הראשונה,



הולידו זרע כזה; אבל מקסם כזב גם זאת.

קין



רק מבלתי היות אח לה תחשב כדבר הזה.

לוציפר



בן אדם! אח אנכי לאשר אין לו זרע.

קין



כי עתה פה אנחנו אין לנו עמ דבר.

לוציפר



אולי לי אני עוד דבר לי אלי.



אכן אם יש-ל נפש, והיא בעיני יפה



ונחמדה מכל-אשר בארץ, למה אמלל אתה?

קין



למה חי אנכי? למה אתה אמלל?



אף למה אמלל ככה כל-יש ונמצא בארץ?



וגם הוא, בראנו זה, רק אין זה כי הוא אמלל,



עקב הוא הברא היצרים שאמללו!



כי הנה ברא כליון איננו פרי רוח שלוה;



ובכל-אלה יאמר אבי כי הכל, הכל יכול:



א למה זה הרע – אם הוא רק כלו טוב?



כדבר הזה שאלתי פי אבי, והוא ענני:



עקב כי הרע הוא ארח אל הטוב.



מה זר ונפלא הטוב אשר אין לו מקור אחר



זולתי מקור הרע, זה אויבו האכזרי.



תמול שלשם ראיתי שה אשר נש אתו פתן:



טלה חלב זה האמלל התגולל ברב מכאוביו



על-פני ירק השדה, ואמו נצבה עליו,



והיא געה ושרקת מחמלה ורחמים רבים;



אבי קטף עשב וישם על הפצע;



ולאטו שב היצור הדל ההוא לחיים,



ויקם ויתעודד ויינק עטיני אמו,



ואמו עוד חרדת ולוקקת בתאות נפש



את עורקי בשר הטלה השבים לחיים שנית.



ראה נא! דבר אדם, אי יצא טוב מרע!

לוציפר



ומה ענית אתו?

קין



לא דבר; אבי הוא: ואולם בלבי חשבתי



כי טוב שבעתים היה לחיה הדלה הזאת



אם לא מתחלה נשכה מהיות נשוכה תחלה



ושבה אחרי כן לחיים במדוים רבים,



ולו על-פי העשב אשר השמיד את הרעל.

לוציפר



א ראה נא, אתה אומר: מכל הדברים הנחמדים



אהבת רק את זאת אשר ינקה עמ יחדו



חלב אמ, ואת חלבה תיניק גם בני – –

קין



כן הוא, כן דברתי: מה הייתי לולא היא?

לוציפר



ואני מה בלעדיה?

קין



האינ אהב דבר?

לוציפר



ואלהי מה זה אהב?

קין



את כל היצרים יאהב – ככה יאמר אבי;



א אודה כי אנכי על-פי חבלם לא אראנה.

לוציפר



ולכן אינ ראה אם אנכי אהב ואם לא



מלבד אם יהיה דבר נכבד וגדול לכל,



שאז דבר היחיד ימס כמו השלג.

קין



שלג! מה זה שלג?

לוציפר



שמח בחלק זה כי אינ עוד יודע



את אשר בני אחרי יחושו אף ידעו;



כי הנה מתחמם אתה בארץ אין בה חרף.

קין



האינ אהב דבר אשר ידמה אלי וישוה?

לוציפר



האמנם אהב אתה את-עצמ ואת-נפש?

קין



כן, א יותר אהב את אשר יקח את לבי



ואת אשר, באהבתי אתו, יהיה יותר ממני.

לוציפר



ואולם כל זאת אהבת א רק מהיותה יפה,



כאהבת אמ תפוח “כי תאוה לעינים”;



ובחדלה מהיות יפה וחדלה גם אהבת,



ככל שיחדל ממ כל חשק אז ותאוה.

קין



חדל מהיות יפה! אי יהיה כדבר הזה.

לוציפר



ברבות הימים והיה.

קין



אבל ימים רבים עברו, ועוד אדם וגם אמי



יפו שניהם יחדו: לא כעדה וככרובים –



ואולם יפים מאד גם שניהם.

לוציפר



וכל-זאת חדל תחדל גם מהם וגם מאתה.

קין



צר לי על-זאת; ואולם לא אמעט מאהבה אתה.



אף הנה באבוד יפיה, אז אומר אני בלבי,



כי הברא כל-היפי, לו יאבד פי-שנים



מאשר לי אני הראה את-מפעלו עת שיאבד.

לוציפר



רק אנוד-ל כי אתה אהב מה-שיאבד.

קין



ואני אני ל אנוד כי אינ אהב דבר.

לוציפר



ואחי – האינו אפוא קרוב מאד ללבב?

קין



למה זה לא יהיה?

לוציפר



אבי אהבו מאד – וכן אהבו גם אלהי.

קין



וגם אנכי.

לוציפר



אכן טוב וענו אתה כי תעשה כדבר הזה.

קין



ענו!

לוציפר



הן שני הוא לרחם ושעשעים הוא לאמ.

קין



יהי נא לה שעשעים; א לפניו היה היה



הנחש שעשעיה.

לוציפר



וגם לאבי?

קין



מה אפוא לי ולאלה? האמנם לא אהב על-זאת



את אשר יאהבו כלם?

לוציפר



וגם אלהים אל שדי – אדני אלהי הרחמים,



האל הטוב והמטיב הנוטע העדן הסגור –



גם הוא את-פניו יאיר לאחי רק להבל.

קין



מעודי לא ראיתיו ולא אדע אם יאיר פניו.

לוציפר



א מלאכיו הנה ראית.

קין



רק מעט מאד.

לוציפר



ואולם די הכיר כי המה אהבים רק את אחי:



הן קרבנותיו ירצו כלם.

קין



אולי! א למה תדבר כל-אלה באזני עתה?

לוציפר



על-כי זה כבר חשבת כל-אלה בלבב.

קין



ואם חשב חשבתי ככה, למה תעורר עתה



המחשבה בי שהיא – –


(ידום, ופתאם בסערת נפש.) –


הרוח! פה אנחנו בגבול עולמ אתה;



אל תדבר אפוא עתה על עולמי אשר לי.



הראית אתי פלאות: הראית ענקים אתי,



ענקים עצמים וגדולים, ענקים מדר הקדמני



שהיו בטרם האדם אף ישבו על-פני האדמה,



אשר זאת אדמתי עתה רק שריד היא ממנה;



הראית אתי רבבות עולמות מעשה-כוכב



אשר אליהם רק ילוה כחבר רחוק ועכור



גם עולם זה שלנו במרחב נאות הנצח;



הראית צללים אתי שקראו בשם הנורא



אשר הביא אבי אלינו אותו, הוא – המות;



הראית אתי הרבה – א לא את-כל הראית;



הראני נא המקום, הראני איפה הוא,



אשר שם אל שדי יושב בחביון גן עדנו –



או גן עדנ אתה: איה המקום הזה?

לוציפר



פה ובמלא המרחב.

קין



הן מעון לכם גם אתם – כמשפט כל-יצור;



האדמה מעון לעפר, העולמות – ליושבי בם;



כל-אשר נשמה בקרבו יחיה בקרב עולמו;



ואלה גם הם אשר חדלה וחלפה מקרבם הנשמה,



נשמה כמונו אנחנו, אמרת: מעון להמה;



ושדי גם הוא ואתה רק מעון לכם גם אתם –



הישכם אתם יושבים במקום אחד יחדו?

לוציפר



לא! מושלים אנחנו יחד, ואולם נפרדים נשב.

קין



מי יתן ומשניכם רק היה יהיה אחד!



או לו לחפץ אחד היסודות שהתפרדו



(אשר אין זה כי התפרדו בסערת ריב ומדון)



התאחדו ושבו עתה והיו שניהם אחד.



אי היתה כזאת כי רוחות מלאי תבונה ושכל,



רוחות באפס תכלית, יתפרדו כמוכם עתה?



אם לא כאחים הייתם ברוחכם ותכונתכם?



אם לא במדה אחת העז לכם ונצח?

לוציפר



אם אתה לא אח להבל?

קין



אחים אנחנו, אף נהיה; ואולם לו גם אין –



הידמה לבשר רוח? אם יש כי הוא יתפרד?



כי יתפרד אין-התכלית וחלק מעם אלמות?!



רק ריב והסגיר תבל למשחית. – בעבור מה?

לוציפר



בעבור הממשלה.

קין



האמר לא אמרת כי שניכם אלי נצח?

לוציפר



כן הוא!

קין



וזאת התכלת הרחוקה חסרת כל מדה שאראה,



האינה אפוא גם היא רקיע באפס תכלית?

לוציפר



כן.

קין



מדוע אפוא לא תוכלו למשל שם גם שניכם? –



הצר המקום שמה? – למה מדון יהיה?

לוציפר



גם שנינו משלים שם.

קין



ואולם משניכם האחד הוא יוצר ופועל הרע.

לוציפר



מי משנינו?

קין



אתה! הן אם אמת כי יש יכול לעשות



הטוב לבני האדם, מדוע לא תעשנו?

לוציפר



מדוע לא יעשנו זה שעשה אתכם?



אני אינני עשכם; פעלו ואולם לא פעלי.

קין



יהי כן, נהיה פעלו, אם תאמר: פעלו אנו;



א הראה אתי מעונ או הראה מעונו הוא.

לוציפר



יכל יכלתי הראות את שניהם עתה יחדו;



א יבא יום ותראה האחד מהמה עד עולם.

קין



ולמה לא עתה?

לוציפר



הן רוח האדם ב כמעט לא עצרה כח



להשיג במנוחת נפש את המעט שהראיתי אות,



ואתה זה שתהין לקום ולהרים הצעיף



מן הסוד הכפול הגדול! מראשי היסודות השנים!



לבעבור הביט אליהם במחבא חביון עזם!



הוי עפר! כבוש תשוקת אשר תחשק בגבה לב;



לו אחד מהמה ראית, גם אז הלא גועת!

קין



תנני אפוא ואגוע, רק אראה ואביט אתם!

לוציפר



כזאת ידבר איש בן חטפת התפוח!



ואולם לו גם תגוע, א הבט לא תביטם;



רק יושב עולם השני יביט ויראה אתם.

קין



בן עולם המות?

לוציפר



גם מות זה איננו בלתי אם רק מבוא.

קין



כי-עתה לא יראתיו ככל שיראתי אתו,



עקב שיביא אותנו אל דבר בטוח ונכון.

לוציפר



ועתה קום ובא ואשיב אל עולמ,



לבעבור תפרה ותרבה בארץ זרע אדם,



ותאכל ותשתה ותעבוד בזעת אפי ותחלה,



ותשחק ותבכה ותישן ותמות באחרונה.

קין



ולמה זה ראיתי הדברים שהראיתני?

לוציפר



הדעת לא שאלת? אם לא הוריתי אות,



בכל שהראיתי, כי תדע את עצמ?

קין



אוי לי! ראה אנכי כי אין אני ואפס.

לוציפר



אף אמנם זאת היא תכלית הדעת לכל-האדם,



להכיר דבר האפס בתכונת כל-יצור;



ואתה קום והנחל התורה הזאת אחרי,



אז תמנע מבני מכאובים ומדוים רבים.

קין



הוי רוח רם עינים! רק תרבה תדבר גאות;



ואולם בכל גאות יש עליון גם עלי.

לוציפר



לא! בשם השמים אשר יתמו, ובשם התהום



ובשם עולמות וחיים חסרי כל-מדה וקצב



אשר הוא ואני גם יחד תמכנו שנינו – לא!



מנצח יש לי – כן הוא; ואולם עליון – לא!



כל-יצור משתחוה אליו – ואולם לא אנכי:



נלחם אנכי בו ככל שנלחמתי תמיד



גם במרומי שמי שמים. את-כל בשנות הנצח,



ובקרב תהומות השאול העמקה מכל-עמק,



ובקרב גבולות המרחב הגדול באפס תכלית,



ובקצבי כל-הזמנים הארכים מכל-אר.



את-כל את-כל גם יחד אדרוש מידו בריבי!



ועולם על-עולם יתפלץ וכוכב על-כוכב יתפלץ



ויקום על-יקום יתפלץ במוסדתיהם כלם יחד,



עד-תם המלחמה הגדולה הזאת – אם יש שתתם –



והיא הן טרם תתם עד-יחדל הוא או אני!



ומה-זה יעצר כח להתם אלמותנו,



ולצוות גבול לאיבה שאיבנו איש את-אחיו?



בהיותו הוא הכובש יקרא לנכבש רע;



ואולם איה הטוב אשר נתן יתן הוא?



הן אלו כבשתיו אני, כי עתה מפעליו הוא



נחשבו לרעים כלם. ואתם, בני תמותה,



חדשים וגמולים מחלב, מה אפוא החמדות הטבות



שנתן לכם עד עתה ולעולמכם זה הקטן?

קין



רק מעט מאד מאד; ומררות בהנה הרבה.

לוציפר



שוב אפוא לעולמ עמי, ובאת ואכלת עתה



את יתר כל-המתוק אשר הכין ל ולכלם;



הטוב והרע הם דברים לפי-עצמם ותכונתם,



ולא לפי הנותן יהיו טוב או רע –;



אם נתן לכם הטוב – אז הודו לו וזמרו;



ואם רעה תצא ממנו, אל תאמרו: ממני יצאה,



עד חקר חקרתם היטב ומצאתם המקור הנאמן;



ולפי-מלים אל נא תשפוט, ולו גם רוחות דברו,



כי אם לפי הפרי אשר יתן עץ חייכם.



מתנה אחת טובה נתן התפוח הרע –



התבונה בקרב לבכם –: אל תתנו לירא אתכם



ולכבוש ולחסום אותה בדבר אליכם עריץ



לפתות אתכם להאמין דברים שלא-יאמנו,



למרת כל-חושיכם וכל-רגש לבכם פנימה;



חקר ל וסבל ל – ובנה נא עולם פנימי



בקרב לבב אתה – אם נפל החיצוני;



כן תקרב הל וקרב אל תכונת סוד הבריאה,



עד-תצלח במלחמה גם עם תכונת אתה.


משא שלישי



מערכה ראשונה


הארץ בקרבת העדן, כמשפט המשא הראשון

קין ועדה באים


עדה



הס! קין, התהל לאט.

קין



טוב; ואולם מדוע?

עדה



חנו בננו הקטן ישן על-משכבו



על סבכי עלים רכים אשר תחת עץ הכפר.

קין



עץ כפר! רק עץ קדר העץ הזה מאז,



וכמו יתאבל דומם על כל-אשר ישכב בצלו;



מה אותו אפוא בחרת לשימו לכפה לבננו?

עדה



כי פארת לו החותמות כמו לילה בעד השמש,



ולכן אמרתי טוב הוא לשימו לסתרה לישן.

קין



לסתרה לישן את שנתו האחרונה – וארכה עד נצח;



ואולם יהי אשר יהיה – קומי, הביאיני נא אליו.


(הולכים אל הילד)


מה נחמד הנער למראה! לחייו הקטנות מה צחו



באדם בשרן הטהור ועלות בצבע מראיהן



על מראה ששני העלים שרפדו מתחת להנה.

עדה



ושפתיו מה נחמדו הנה, ופתוחות הנה כמעט!



לא; אל נא תשק לילד, רק עתה חדל ולא תשק:



עוד רגע והקיץ משנתו – עוד רגע ועבר המועד



אשר הסכן הסכין הילד לישון יום יום בצהרים;



ואולם חמלתי לפריעו בטרם הגיעה העת לו.

קין



רק צדקו דברי; אחכה, אארי את-נפשי ואחכה.



הן צוחק הוא עתה וישן! – ישן ל אפוא וצחק,



אתה הירש הקטן, הירש הר והצעיר



לנחלת העולם החדש: ישן ל אפוא וצחק!



הן אתה כעת ברגעי הצחוק והשנה גם יחד



מפיקים רק חדוה נאמנה ומלאים נקין כל-תמה!



אתה הפרי לא אכלת – ולא תדע כי עירום אתה!



האמנם יבא יום וגם אתה תרצה עונות



אשר אתה לא ידעת ואשר עשה לא עשינו



גם אתה גם אנכי? א עתה ישן את שנת!



לחייו הקטנות מתאדמות ורחב הצחוק על שפתותיו,



ואישון בת עינו יחרד מתחת לשבכת גבותיו



הכהות כענפי הכפר הסככות עליו מלמעלה;



ופתוחות מעט ומבינן מאירה התכלת הטהרה



מדי אשר יישן את שנתו. רק אין זה כי חלם הוא עתה –



ואולם מה יראה בחלומו? רק יש כי הוא ראה העדן! –



כן! ראה נא בחלום את העדן, הוי בני אשר נדח מנחלה!



ואולם רק חלום הוא; גם אתה, גם בני וגם אבותי



עד עולם לא תוסיף כף רגלם לדרו את חלקת הארץ



על אדמת מקום התענגות הסגור מפניהם לנצח!

עדה



הוי קין מחמדי! רב ל, אל תלאט באזני בננו



מררות וקינות כאלה על-כל אשר עבר וחלף:



אף מה-ל כי תמיד תתאבל על עדן הלז אשר אבד?



האמנם לא תמצא ידנו עשות לנו אחר תחתיהו?

קין



איה?

עדה



אם פה או בכל אשר תחפוץ: במקום אשר אתה שמה,



שם לא תחוש נפשי את חסרון העדן הלז



אשר אתה זה מתאבל אל-הלקחו כל-הימים.



האינ אתה לי, האין לי זה נערנו,



ואבינו ואחינו וצלה – זאת אחות הנחמדה,



וחוה שנתנה חיים לנו וסגלות רבות?

קין



כן – ואת המות שהוא בין סגלותיה.

עדה



קין! הנה הרוח הגאה ורם העין



אשר עמו הלכת מזה העציב על-אחת שבע.



קויתי כי כל-הנפלאות אשר אמר ואשר ראית,



ומראות העולם מקדם ומראות העולם עתה,



אשר אתה דבר אלי, הם ימסכו בקרב שלוה



ונתנו ל גם נחת אשר תתן לאדם הדעת;



ואולם ראה אנכי כי הרע ל מוליכ;



א אמנם אודה אותו ואסלח לכל אשר עשה



עקב השיבו אות אלינו פה במהרה.

קין



במהרה?

עדה



רק חלפו כשתים שעות מאז הלכתם מזה:



שתי שעות ארכות אלי, ואולם רק שעות לשמש.

קין



א אמנם מצאתי עת לי לקרבה עד השמש,



וארא עולמות שנים שהאיר להם לפנים



והאיר עוד לא יוסיף להמה לנצח נצחים;



ועולמות ראיתי שהוא לא האיר להם מעולם;



ואני חשבתי: שנים חלפו מאז ועד עתה.

עדה



רק שעות חלפו.

קין



כי עתה יודע הרוח לתת לזמן הרוחה.



ומודד הוא מדתו לפי כל-שיביט על-פיהו,



אם חמדות ואם תועבות, אם קטנות ואם עצמות.



ראיתי גלמים נפלאים, גלמי יצרים אין-תכלית;



עברתי על-פני עולמות אשר כבו וחדלו מהאיר;



ובהביט עיני הנצח חשבתי כי קונה אנכי



נטפי דרות אחדים משנותיו שאין להן מדה;



א עתה אחוש שנית מה דל וחדל אנכי.



רק יפה דבר הרוח כי אין אנכי ואפס.

עדה



מדוע דבר כזאת? כזאת לא דבר אל שדי.

קין



כן הוא, הוא לא דבר; כי רב לו אם עשה אתנו



לאין ואפס בארץ ככל אשר עתה היינו;



ואחרי החניפו בחלקות לעפר ילוד האדמה



לתתו להביט רגע נגהות מאורות העדן



ונגהות מאורות אלמות, אז ישוב והשיב אתו



לעפר ואפר כתחלה – א למה זה אפוא ועל מה זה?

עדה



הן תדע למה ועל מה זה – על חטא שחטאו הורינו.

קין



מה אפוא לזאת ולנו? אם חטאו, ימותו המה!

עדה



לא יפה דברת הפעם, וגם לא מלב דברת,



ורק מה שדבר הרוח אשר עמו ארחת ללכת.



מי יתן ומתי אנכי ולו רק יחיו המה!

קין



כזאת דברתי גם אני – לו רק ידע ידעתי



כי קרבן כזה ישביע את בטן בולע החיים,



אשר אכל יאכל כל-חי ובטנו לא תשבע לנצח,



והישן הקטן הלז, האדמני ויפה העינים,



לא יטעם לנצח המות ותלאות ומצקות האדם,



והנחיל לא ינחיל אתם לאלה היוצאים ממעיו*.



ראי, אנחנו נקיים: מה אפוא עשינו אנו



כי לנו להיות קרבן על-דבר אשר נעשה



בטרם עוד נולדנו, וכי דרש ידרש קרבן



לכפר עון נעלם אשר אין יודע מה הוא –



הבאמת גדול העון לרדוף לבקש דעת?



במקור באים פה עוד החרוזים האלה:


Adah. How know we that some such atonement one day

May not redeem our race?

Cain. By sacrificing

The harmless for the guilty? What atonement

Were there?

והמתרגם העברי השמיט אותם, מטעם מובן, מתרגומו.


עדה



אויה! רק חטאת בשפתי עתה, קין,



ואזני שמעו אות כמדבר דברי בלע.

קין



כי עתה עזבי אותי!

עדה



לא אעזוב לנצח אות, ולו אלהים יעזב.

קין



הגידי, מה-פה לפנינו?

עדה



שני מזבחות המה פה אשר בנה הבל בלכת,



לבעבור הקריב עליהם קרבן לאל בשוב.

קין



ומי זה הגיד לו כי אהיה אנכי נכון



להקריב עמו כרגע את קרבן אשה זה



אשר מקריב הוא יום יום בעינים שחו לעפר



המפיקות יראה שפלה וענות עבד מקשיב,



ובאפס רחשי נפש, להחניף רק ליוצר?

עדה



א טוב הוא אשר יעשה.

קין



רב לו מזבח אחד; אנכי אין לי קרבן.

עדה



קח אפוא פרי אדמה, כל ראשית בכרי הארץ,



וציצים ופרחים יפים ונצנים ולקט כל-צמח:



כל-אלה קרבן אשה ניחוח לאל אלהי,



אם תשוב אליו ותנחם ותקריב בשפלות רוח.

קין



כי עבדתי וחרשתי ועמלתי בזעת אפי



בלהט חם השמש כקללה אשר קללתי: –



ומה-לי עוד לעשות? על-מה זה תשפל רוחי?



העל המלחמה החזקה עם כל-היקום מסביב



שלי להלחם תמיד על הלחם אשר אכל?



ועל-מה זה אודה אל? העל כי עפר אנכי



ובעפר אנכי זוחל עד שובי אל העפר?



ואם אין אני ואפס – האהיה לחונף על אפס,



ואהי כאלו שמחתי על עניי ועל-כל עמלי?



למה אשוב ואנחם? העל-חטא שחטא אבי?



ואנחנו את-חטאו זה הן רצינו כבר כפלים



על-פי כל-מה שסבלנו ומה שנשאנו עד עתה,



ושבעים ושבעה נרצהו על-פי כל התלאות הרבות



הבאות עוד על-זרענו אחרינו עד קץ הימים.



בננו הקטן, הפרח, הישן פה את-שנתו,



בחיקו ישא את-זרע דבר כל הרעה הגדולה



שתמצא את-רבא רבבות הדרות הבאים אחריו.



הן טוב ויפה עשיתי לו עתה בשנתו אחזתיו



ונפצתיו פה אל-הסלע, מאשר יחיה ומצאוהו – –

עדה



הוי אלי! אל תגע בנער – בנערי! בנער אתה?


הוי קין! – –


קין



אל תיראי! לו יתן-לי איש מלא השמים כוכבים



עם הכח המגלגל אתם, לא עמד בי לבי גם אז



לנגוע אל-נפש הילד זולתי בנשיקה כאב.

עדה



ולמה נוראים ככה הדברים היוצאים מפי?

קין



אמרתי: טוב לו יותר לבלתי ראה חיים,



מראותו חיים ומצא בלהות רק עם תלאות



המחכות-לו, ורע מזה, אשר ינחיל זרעו אחריו;



ואולם כי רעים הדברים בעיני, לכן אמר: –



טוב יותר הרבה היה לולא הולד נולד.

עדה



הוי, אל-נא תדבר ככה! מה היתה שמחה בלעדיו?



מה היתה שמחת אמו בלעדיו בשמרה אותו



ותיניק ותשעשע אותו? הס! הן הוא מתעורר.



חנו בני המתוק!


(תגש אל הילד.)


הוי קין! ראה נא אותו.



מה-יפיק חיים ועצמה וגדלה ויפי ונעימות,



מה-ידמה וישוה אלי – מה-ידמה וישוה אלי



בהיות ר וטוב, אז הנה כלנו שוים;



אם לא כן אפוא, קין? גם אם גם אב גם בן,



כלנו אותות פנינו כמים הפנים לפנים,



עת טובים ורכים אנחנו, עת טוב ורך גם אתה.



אהבנו נא אפוא, קין! ולמעננו כלנו עשה נא



ואהב את נפש אתה, כי אות אנחנו אהבים.



ראה נא! כי יצחק בשפתיו, כי ישלח את זרעות ידיו



ותכלת עיניו יפקח במאד לבר את אביו;



ועצמותיו הרכות תרחפנה ותרעדנה מעצמת שמחה.



אל תשא עוד תלאה על-שפת! הכרובים חסרי פרי בטן



קנאו כי שמחה כאב ל! בר נא אותו, קין!



עוד מלים בלשונו אין להודות ל על-ברכת,



א נפשו בקרבו תחוש, ונפש תחוש גם אתה.

קין



היה נא ברו, הנער! אם כח לברכת אדם



להגן עלי לבעבור הציל מקללת נחש!

עדה



בטוח וסמו לבי, יש-כח לברכת האב



לשמור מנכלי פתן את-בנו היוצא ממעיו.

קין



ואני לא אאמין בזאת; א ברו יהי ומבר.

עדה



הנה אחינו בא.

קין



הנה זה הבל אחי.


(הבל בא)


הבל



שלום, קין! אחי. יהי שלום אלהים עלי.

קין



הבל, ברו אתה!

הבל



אחותנו הגידה לנו כי כרת ברית עם רוח



ותרחק ללכת עמו אל-מחוץ לכל גבולינו.



הישנו מן הרוחות אשר ראינו גם לפנים



ודבר דברנו עמהם כדברנו אל אבינו?

קין


לא.


הבל



כי אז מה-תארח אליו? מי אותו יערוב ל



אם אינו איב לעליון – –

קין



ואהב לבני האדם. ההיה כזה העליון –



או זה אשר קרא תקרא לו ככה?

הבל



תקרא לו! מה-זרים דברי, אחי, עתה.



עדה, עזבינו רגע – כי קרבן אנחנו מקריבים.

עדה



שלום, קין אישי! א חבק את-בנ בתחלה.



מי יתן ורוחו השלוה ועבודת הבל הקדושה



ישיבו אל-לב השלום ויחדשו ב רוח טהור!


(עדה הולכת, ולוקחת הילד עמה)


הבל



אי איפה היית?

קין



לא אדע.

הבל



ולא תדע את אשר ראית?

קין



ראיתי את ארצות המות, ואת אשר לעולם לא ימות,



ואת סתרי תעלמות המרחב עם נוראותיו וכל-תעצמותיו



אשר אין לו מדה וגבולים ואשר אין לו חקר וקצב



ועולמות שהיו ראיתי ואשר עודם, ולא יספרו –



וערב דברים נפלאים אשר יכו כל-לב בתמהון,



ושמשות ולבנות ואדמות בהמית קול שאון והמלה,



והמה כמעט הממוני עד אמנם עתה לא אסכון



לשמוע קול אדם בדברו: עזבני נא אפוא, הבל.

הבל



הנה בקרב עיני בערת עתה אש זרה –



הנה על לחי צבע וצרבת לו מה זרה –



הנה שפתי תצלנה ומצלה לקולן מה זרה –



מה משפט כל-אלה אפוא?

קין



משפט כל-אלה – – אחלי, קום ועזבני נא עתה.

הבל



לא אל עד אם התפללנו גם יחד פה והקרבנו.

קין



הבל, ראה בקשתי, הקרב נא אתה לבד –



כי אות בחר אל שדי לאהבה אות במאד.

הבל



ואנכי קותה נפשי כי יאהב אתנו גם שנינו.

קין



א את יאהב יותר: ואנכי לא אדאג לזאת;



גם חרוץ אתה לעבודה שבעתים יותר ממני;



עבדהו נא אפוא אתה – ואולם אתי הניחה –



רק-עתה הניחה אתי ועשה עבודת בלעדי.

הבל



אי, אחי, הייתי נקרא בן לאבינו הגדול,



לו את, בנו הבכר, לא כבדתי לפי-ערכ.



ולו את לא בקשתי לעבוד עמי יחדו



העבודה לאלהינו, ולצת ולבא לפני



ולהיות לי לכהן – כי ל הנחלה הזאת.

קין



ואני הנחלה הזאת לא שאלתי לי מעודי.

הבל



מה יכאב לבי על-זאת; אחלי, קום על נחלת;



ראה אני את-נפש כי מסו בקרבה תמהון;



אולי עבודת הקדש תשיב מעט למנוחת.

קין



לא, לא; אין דבר בארץ אשר ישיב אתי למנוחה.



למנוחה, אמרתי?! אוי לי, לא ידעתי עוד מעודי



מנוחה אף רגע אחד, אם אמנם יסודות הארץ



ראיתי בנוחם מזעפם. הבל, עזבני לנפשי!



או תנני ואעזוב את ועשית את אשר תעשה.

הבל



לא תהיה; רק יחדו נעבד. אל תל עמי בקרי.

קין



אם דר אין לנטות – – טוב, מה אפוא עלי לעשות?

הבל



בחר ל פה את האחד מן המזבחות השנים האלה.

קין



בחר אתה לי: בעיני גם שניהם חציר ואבן.

הבל



בחר אתה!

קין



הנה בחרתי.

הבל



את הרם משניהם בחרת, ואולם ל יאתה,



כי אתה הבכור. ועתה קום הכן קרבנ.

קין



איה קרבנ אתה?

הבל



שא עינ וראה את קרבני – את בכרת הצאן וחלבהן



רק קרבן עני הבאתי, קרבן רעה צאן.

קין



ולי אין צאן כמו, איש עובד אדמה אנכי,



ולא אוכל לתת דבר זולתי אשר תתן



עבודתי לי גם אני – הנה פרי האדמה:


(מלקט פרי האדמה)


ראה מה שנים המה בפרחיהם ובציציהם.


(עורכים מזבחותיהם ומבעירים עליהם אש)


הבל



אחי, כי אתה הבכר, הגש נא אתה ראשונה



תודת ודברי תפלת עם קרבן מנחת.

קין



לא –; חדש אני בכמו אלה; הורני אתה המעשה.



ואעשה אנכי אחרי – ככל אשר תמצא ידי.

הבל (כורע)



אלהי! שיצרת אתנו ונפחת הנשמה באפנו,



וברכת אתנו כלנו, ובחטא ל אבינו



לא גמלת הרעה לנו, ותשמור את-זרעו אחריו



מקרץ ואבדון ובלי, אשר היו נכונים אליהם,



כי גדול משפט צדקת כגדל המון רחמי,



שהמה משוש דרכי, ונתת כפרה וסליחה



להיות לנו כעדן כי נזכור חטאינו הרבים: –



אל אחד אדני האור! אל הטוב וההוד והנצח;



שהכל רע בלעדי ואשר עמ אין-מי ישגה,



כי תהפ לטוב הרע – באין חקר לגבורותי –



קח מיד עבד הראשון, הוא רעה הצאן הראשון,



את בכרת ראשית צאנו אשר יקריב ל בענוה –



הן דל הוא – כי איזה קרבן נחשב יהיה בעיני? –



ואולם קחהו ברצון, והיה ל לתודה



מאיש המקריב אתו לעיני שמי הרמים



מדי השתחותו לעפר, כי מן העפר לקח,



ולבו מלא כבוד ל ולשמ עד נצח!

קין (עומד קוממיות בדברו)



הרוח! היה אשר תהיה ומה אתה ובאשר אתה,



אף אולי כל-יכל אתה – ואם טוב, בזאת יודע



כל-טוב לעיני השמש כי תעביר הרע מיצרי;



אל שדי על-פני האדמה! אלהים אלהי השמים!



אף אולי עוד שמות אחרים ושנים ל ורבים,



כי כרב מפעלי השנים כן רבו תארי השנים –:



אם שחד תפלה אהבת, כי עתה הא ל תפלה!



אם תחפוץ כי נקנה את לב במזבחות לאהבה אותנו



ובקרבנות נעשה-ל חנף, הא קרבן ל ומזבח!



הנה אנשים שנים מביאים קרבנות אלי:



אם דם חמדת ואהבת – כי עתה פה מזבח הרעה



העשן על-יד ימיני, ועליו מבכרת הצאן,



אשר עשן ריח פגריהם עלה עד לשמי;



ואולם אם פרי האדמה ופרחיה וציציה המתקים



מצאים חן בעיני, עם הרוח הצח והטהור,



אשר שם שטחתים לשמש המחמם להם עד הבשילו,



ויתרון להם כי חיים לא יאבדו להם במכאובים,



ויותר שהמה מובאים לחלות פני בענוה



להביט פעלינו אנו, הם אותות פעלי אתה!



אם במה וקרבן-אין ובאפס-דמים מזבח



יוכלו להטות את-לב, אז הבט נא הנה וראה!



וזה המקריב הקרבן, ככל שעשיתו – כן הוא;



והוא לא ישאל דבר אשר אתו ישיג האדם



א רק בכרעו על-בר: אם רע הוא בעיני, פגע בו!



כי ל הכח לעשותה – והוא מה נגד יעשה?



ואם טוב הוא וישר בעיני, עשה לו כטוב בעיני!



פגע בו או חמל נא אתו, כי הכל נתון ביד;



וטוב ורע גם המה הן אינם טוב ורע



כי אם לפי רצונ. ומה הם לעצמם לא אדע



כי אני כל-יכול אינני, וגם כשרון אין לי להבין



את משפט היכלת הלזו, ורק לשאת ולסבול עשיתי



את כל אשר תפקד עלי; אף אשא תמיד ואסבול.



(אש המזבח אשר להבל תהיה לעמוד אש להבה גדולה העולה


השמימה; תחת אשר רוח חזקה תהרוס את המזבח אשר לקין

ואת כל פריו תזרה על פני האדמה מסביב).

הבל (כורע)


הוי, אחי, קום התפלל! אל שדי התאנף ב.

קין



במה אפוא?

הבל



כי הנה את פרי זרה על-פני האדמה מסביב.

קין



הם לקחו מן האדמה, ואל האדמה שוב ישובו,



וזרעם יפרה שנית בטרם הקיץ יבא.



ואולם קרבנ אתה, אשר הקרבת מן הבשר,



ברו ומבר יותר; ראה, מה יינקו שמים



ויאכלו את-אש הלהבה העבה מעצמת דמים!

הבל



אל תשם לב לזאת כי רצה אלהים קרבני,



רק מהר והקרב שנית בטרם המועד יעבור.

קין



לא אוסיף עוד לבנות מזבח ולא אחריש אם יבנה.

הבל (קם)



קין! מה-תאמר לעשות?

קין



את-זה אנתוץ אשר עלתה חנפתו עד לעבים



להיות לפה בעשנו לתפלת הנפתלה –



את-מזבח פה אהרוס עם דמי השיות ועם הכבשים



אשר ינקו חלב אמותם ובדמם פה נחנקו.

הבל (מתקומם לו)



לא תעשה כדבר הזה: – חלילה ל להוסיף



על אמרי פי הרעים גם עוד מעשי הרעים!



הנח למזבח ועמד – הן קדוש הוא לשדי,



כי הנה שעה אליו ולקרבנו זה ברצון.

קין



שעה אליו! וברצון! במה נחשב הרצון הנעלה



אשר רצה הבשר העשן ותמרות ענן הדמים,



אם השוה נשוה אתו אל יללת אמות הצאן,



לקרוע לב עת רטשו עוליהן לנגד עיניהן?



או שועת הצאן האלה התמימות אף אמללות



אשר אתה חנקת אתן במאכלת ברב קדש?



העלה מזה! בל יוסיף עד הדם הזה



לעמוד לעיני השמש לחרפה לכל העולם!

הבל



הוי אחי, גש-ל הלאה! אל תגע לרעה אל מזבחי,



זולתי קרבן אחר אם תקריב – ל אתננו.

קין



קרבן אחר! העלה, פן יהיה הקרבן הזה – –

הבל



מה זה דברת עתה?

קין



העלה מזה – העלה! – אלהי אהב דמים! –



שים לב לדבר הזה: – פן יקרב לו עוד יותר!

הבל



בשמו הגדול אנכי מתיצב פה בינ



ובין המזבח הזה אשר נשא מלפניו חסד.

קין



אם נפש אתה אהבת, אז גשה ל אל תקרב,



עד אם זריתי ארצה את חציר המזבח הזה



והושב אל הדמן אשר לקח ממנו: – פן – –

הבל (מתקומם לו)



אני אלהי אהבתי יותר מן החיים.

קין


(מכה אותו על רקותיו בלפיד אש אשר לקח מעם המזבח)


כי עתה חיי הקרב קרבן לאדני אלהי;



הן יאהב קרבן חי.

הבל (נופל)



מה עשית, אחי?

קין



אחי!

הבל



הוי אלי! אסף את-עבד, וסלח למכה אתו



כי לא ידע אשר עשה. – תן, קין – תן לי יד;



הגד לצלה הדלה – –

קין (אחרי רגע תמהון)



את-ידי! הלא היא אדמה, ועליה – מה?


(דממה ארכה, – מתבונן לאט אל כל סביבו)


איה אנכי? לבדי! איה הבל? איה קין?



היש כי אנכי אתו – –? הוי אחי, קום, הקיצה! –



מה אתה שוכב בזה על-פני ירק האדמה?



ועתה לא עת שנה: – מה ככה ילבינו פני?



מה אפוא זה, האמנם – – עוד בקר מלאת חיים!



הבל! ראה בקשתי, אל תרבה תהתל עוד בי!



הן את בחמה הכיתי, ואולם לא עד להשחית.



אף אמנם גם אתה מדוע היית מתקומם אלי?



רק התלים אפוא עמ; להחרידני אתה אומר: –



הן אמנם הכיתי את – ואולם רק מכה אחת.



התנודד נא אפוא – התנודד – רק נוד התנודד אפוא!



כן אמנה – טוב אפוא, טוב! – כי נשמה עוד באפ!



פחה נא בי אפוא בפי! הוי אלהים! אלהים!

הבל (רפה מאד)



מי זה אפוא המזכיר פה בשם אלהים?

קין



רוצח הוא.

הבל



יסלח אלהים לו. – קין! נחם את-צלה הדלה: –



עוד אח לה רק אחד.


(הבל מת)


קין



ולי גם אחד אין! – מי עשה לחדל-אח אתי?



עוד עיניו הנה פקוחות! ובכן איננו מת!



המות דמה לשנה; והשנה סגרת עינינו.



גם שפתיו הנה פתוחות; ובכן גם רוחו ישיב;



ואני רק טרם אחוש: – ואולם זה לבו! – לבו! –



אראה, העוד בו יתפעם? אולי – – א לא! – הוי לא!



רק חלום הוא וחזיון לילה, או אין זה כי אנכי



יליד עולם אחר אנכי, מקום שם כל רע וכל משחת.



האדמה נזלת מסביב: – מה זאת? א רטבה תחתי;


(ישים ידו על מצחו, ואחרי כן יתבונן בה)


א טל לא היה בזה! דם הוא – דמי הוא –



דמי אחי ודמי הוא; ואני השופ אתם!



מה עוד לי אפוא ולחיים אם אני בעצם ידי



גזל גזלתי החיים מעצמי ובשרי אני?



ואולם מי יאמר כי מת! – הלדממה נקרא מות?



לא; עוד ישוב וייקץ; כי על-כן אשמור פה אתו?



מי יאמר כי דלים החיים עד-יכבו במהרה ככה! –



גם דבר אלי מאז – – מה אליו אדבר אנכי?



אחי! – א לא: בשמעו השם הזה לא יענה.



הן אחים לא יהרגו האחד את השני.



רק דבר אלי – רק דבר – עוד מלה בקולו הנעים,



לבעבור אשא ואשמע גם קולי אני בדברי!


(צלה באה)


צלה



קול חזק כנופל ארצה שמעתי; מה היה בזה?



הנה זה קין לפני; ושמר ישמר את אישי. –



מה, אחי, תעשה בזה? היישן? הוי שמים!



מה ככה הלבינו פניו, מה אפוא הזרם הזה? –



לא, לא! חלילה, לא דם הוא; כי מי זה ישפו את-דמו?



הבל! – מה היה בזה? מי עשה אלה אפוא?



גם תנועה הנה אין לו; אין לו נשמה באפו.



וידיו נשמטות מידי כאבן באפס חיים!



הוי קין האכזר! על-מה זה לבוא לא קדמת,



כי תוכל להציל אתו בעוד מועד מן הרעה?



יהי מי יהיה הטרף, הן אתה חזקת ממנו,



ואתה היית מפריד בינו ובין מכריעו



מדי התנפלו עליו! – אבי! – חוה! – עדה! –



חושו ובאו הנה! הנה המות בארץ!


(צלה הולכת וקוראת לאבותיה ועוד)

קין (לבדו)


ומי הביאו לארץ? – אני – אשר שם המות



היה לי תמיד לזועה, עד חיי כלם הרעלו



אף לו רק הגיתי בו רגע ובטרם ראיתיו בעיני –



אני הבאתיו הנה, ובעצם ידי השכבתי



את אחי זה אל חיקו הקר ככפור ודומם,



וכאלו לא עמדה לו ידו לקחת לבדו את שללו,



שאין לו מפלט מפניו, גם לולא הייתי לו עוזר.



הנה הקיצותי עתה – רק חלום בענין רע



מס בקרבי תמהון; א הוא לנצח לא ייקץ!


(אדם, חוה, עדה וצלה באים)


אדם



קול זעקת צלה המרה הוא הביא אותי הנה.



מה אפוא ראות עיני? – הוי אמת! – בני! – בני!


(לחוה)


ראי אשה את-מעשי הנחש ומעשי את גם יחד!

חוה



אל תדבר עתה בזה: רב לי כי מלתעות הנחש



מנקרות בלבי פנימה. הוי בחיר כל זרעי, הבל!



רק גדול מעון אם הענש כי אותו לקחת ממנו!

אדם



מי זה או מה זה העשה? – דבר נא דבר, קין.



הלא אתה היית בזה; המלא רע עשהו



אשר אין אל שדי בלבו? אם חיה רעה מיער?

חוה



אויה! אור נורא יבקע כרעם אלי מעבים!



פה לפיד הנטבל בדם! מעם המזבח לקוח



ושחור מעשן כלו ואדם מן – –

אדם



דבר, בני! דבר, ונחמנו כמעט מענינו,



כי למה אמללים נהיה אלף פעמים ככה.

עדה



דבר, קין! והגד כי לא אתה הוא העשה.

חוה



רק הוא העשה. אראנה – את-ראשו יוריד באשמו,



ועיניו יכסה בידיו הנוטפות ונוזלות דם.

עדה



רק עול תעשי לו, אמי – קין, למה תעמד?



קום התחטא אפוא מן האשמה הנוראה,



כי אין זאת רק המכאוב המליטה מפי אמנו.

חוה



אל שדי! תהי נא נצח קללת הנחש בו!



הן דמה הוא אל מינו יותר מדמותו אלינו.



יהי נא משומם כל ימיו! יהי נא – –

עדה



עצרי! אל נא תקללי, אמי, כי הוא ל בן;



עצרי, אל נא תקללי, אמי, כי הוא לי אח



ויבמי הוא ובעלי – –

חוה



ולמענו אין ל אח – ולצלה בעל אין –



ולי אין בן! – ולכן מעם-פני יגרש לנצח!



אנתק החבלים בינינו כאשר נתק הוא החבלים



אשר קשרו אתו אל זה מלדה – – מות! מות!



מדוע לא אתי לקחת, הנחלטה ל ראשונה?



או למה זה לא עתה אתה לוקח אותי?

אדם



חוה! אל תתני מכאוב הנפרץ בסערת רוח



להכריע את תחתיו ולחטא בעיני אלהים!



ראי, רק גורל קשה נבא עלינו מאז;



ועתה בבאו עלינו, בענוה ובשפלות רוח



נשא נא אתו ונסבול, וראה אדני אלהינו



כי עבדים נאמנים אנחנו לחפצו הקדוש לנו.

חוה (מורה על קין)



חפצו!! כן הוא, רק חפץ רוח המות הוא



אשר לבש צלם בשר, ואנכי רק אנכי



הבאתיו על הארץ לזרוע אותה מתים.



תרבצנה כל-אלות החיים בו עד עולמי עולמים!



ידיחו אתו תלאותיו דר כל-מדבר נורא,



כאשר גם אנו נדחנו מקרב הגן מן העדן,



עד יעשו בניו גם לו כאשר עשו ידיו לאחיו!



תהיינה בו כנפי הכרובים הלהטות באש האכלת,



וחרבם המרוטה תעופף על-ראשו ביום ובלילה –



אל-פתן תגע כף רגלו מדי אשר יל בדר –



יהפ כל-פרי אדמתו לעפר בפיו ולחצץ –



ועשב המצע תחתיו לניח את-ראשו עליו



לבעבור היות לו לרבץ, ישרוץ וירמוש עקרבים!



יראה בחלומו תמיד קרבנו עם דמיו השפוכים!



ובהקיץ לא יסחו מנגדו כל-מוקשי מצקות המות!



כל-מימי הנחלים הזכים אשר יחרד אליהם בצמאו



לטמאם בשפתיו הקדחות, יהפכו והיו לדם!



כל-יסוד מתחת לרגליו יחלץ וינוס מלפניו!



יארכו חייו במצקות אשר ימות אחר בהנה!



ימר שבעתים מותו ממות שהביא הוא!



גש הלאה, הרג-אחיו! גם הנה יקרא “קין”



לאיש כזה מעתה ועד רבבות אלפי הדרות



שתהיה להם לתועבה, גם אחרי היות אביהם.



ימל וייבש החציר מתחת לכפות רגלי!



יחש היער ממ את-צלו כי תשב לנוח!



הארץ תחשו – מעון! העפר – מקום לקבר!



השמש – את-נגה אורה! ושמים – את אלהיהם!


(חוה הולכת)


אדם



קין! קום ול – לא נוסיף לשבת יחדו



ולי עזב המת – ערירי אנכי מעתה –



ל! אל תוסף לראות את-פני עד העולם.

עדה



אל תדבר ככה, אבי, ברגע הפרדו מעמ:



אל תוסף על-קללת חוה קללת אתה על-ראשו!

אדם



אנכי לא אקלל! תהי רוחו בו קללתו.



לכי ונלכה, צלה!

צלה



הניחני פה ואותר ואשמור את-גופת אישי.

אדם



עוד נבוא ונשוב הלום, רק יל מזה בתחלה



העשה לנו אלה. קומי ונלכה, צלה!

צלה



עוד רק נשיקה אחת על החמר הלבן הזה



ועל שפתים אלה שחמו לפנים – לבי! לבי!


(אדם וצלה הולכים ובוכים)


עדה



קין! הלא שמעתה, עלינו ללכת מזה.



נכונה אני לדר, גם בנינו נכונים יהיו.



אנכי אשא את-חנו, ואתה שא את-אחותו,



א נלכה בטרם ירד השמש ובטרם יבא,



פן יהיה ענן הלילה בדר במדבר עלינו. –



רק דבר דבר אלי אלי –שלך אנכי.

קין



עזביני!

עדה



הנה כלם עזבו.

קין



ולמה תתמהמהי את? אם את לא תיראי אפוא,



לשבת פה עם-איש אשר ידו עשתה אלה?

עדה



לא אירא דבר, קין, זולתי עזב את.



האמנם בקרבי ארגז למעשה אשר נעשה



ואשר שדד אח מעמ, א אל נא אדבר בזה –



כי דבר הוא שבינ ובין אלהים הגדול.

קול מקרב (קורא)



קין! קין!

עדה



השמעת את הקול?

הקול מקרב



קין! קין!

עדה



הקול כקול מלא.


(מלאך אלהים בא)


המלא



אי הבל אחי?

קין



השמר אחי אנכי?

המלא



קין! מה עשית? קול דמי אחי צעקים



אל אלהים מן האדמה! – ועתה ארור אתה



מן האדמה אשר פצתה את-פיה לקחת



את-דמי אחי מיד. כי תעבד את האדמה



לא תוסף תת-כחה ל; נע ונד תהיה בארץ!

עדה



גדול עונו מנשוא. הן גרשת אתו היום



מעל פני האדמה, ומפני אלהים יסתר,



והיה נע ונד בארץ, והיה כל-מצאו יהרגהו.

קין



מי יתן והיה כזה! א איה אמצא אלה



אשר הרג יהרגו אתי? והאדמה ריקה מאדם?

המלא



הן אתה הרגת אחי; א מי זה יס אפוא



עלי מפני בנ כי יבא יום והרג?

עדה



הוי מלא האור! חמל נא, אל תאמר עוד כי שדי



הנקשות והצמקות האלה, המיניקות בזה את-בני,



מיניקות בזה רוצח, ואף כי רוצח אביו.

המלא



ולו – אזי גם הוא לא יהיה זולתי כאביו.



החוה לא היניקה את חלבה גם את-זה



שעתה תראי אתו מגאל פה בדמו?



האמנם הרג-אחיו מוליד הרג-אביו, –



ואולם כזאת לא תהיה – אדני אלהי ואדני



הוא צוה אתי לאמר: שים נא אות לקין



לבלתי הכות-אתו כל-מצאו. לכן כל-הרג קין



שבעתים יקם. – ועתה קום וקרב אלי!

קין



מה-תאמר לעשות לי?

המלא



אשים אות על-מצח: ולא יעשה ל לעולם



ככל שעשית אתה לאיש השכב פה.

קין


לא, רק מות אמות!


המלא



היה לא תהיה.


(המלאך שם אות על מצח קין )


קין



מצחי בער באש, א מה האש הזאת



לעמת האש בקרבי. מה-יש ל לעשות עוד?



נכון אני לקראתו ככל אשר תשא נפשי.

המלא



חזק לב היית מבטן וקשה ואהב מרי,



כאדמה הקשה היית אשר אתה תעבד מעתה;



ואולם זה שהרגת רק ר וענו היה,



ויהי כמו העדר אשר נהג אותו בשדה.

קין



רק קרוב מאד ילדתי מאחרי חטא אבותי;



בטרם עוד תתרפא אמי מן הנחש



ובעוד מתאבל אבי ומתעצב על העדן.



רק הנני את-אשר הנני; לא שאלתי חיים לנפשי,



וגם לא עשיתי נפשי. ואולם לו יכלתי



תת חיי תחת זה, ואתו אגאל מעפר – –



מדוע לא תהיה כזאת? תן נא לו וישוב,



ואני פה אשכב תחתיו! או אז ונתן אלהים



חיים לאיש שיאהב וממני יקח סבל



שאתו לא אהבתי ולא חמדתי לשאת אתו.

המלא



מי ישוב וירפא רצח? הן נעשה אשר נעשה!



ל עתה! מלא חק את-דבר כל יום ויום!



ואל ידמו עוד מעשי אל האחרון שעשית!


(המלאך יחלוף)


עדה



הנה הל, קום ונלכה; שומעת אנכי עתה



קול חנו הקטן זעק מסבכי סכתנו.

קין



עוד הנער טרם ידע למה זה הוא בכה!



ואני כי דם שפכתי ודמעה לא אוכל לשפו!



א לו בארבעת הנהרות היוצאים מן העדן



רחצתי נשמתי עתה, לא תטהר עוד לעולם.



התדמי כי יוכל בני להביט עוד אל פני?

עדה



לו דמיתי כי לא יוכל, אז – –

קין (יעצור אותה מדבר)



חדלי התנבא רעה: כבר רבות שבענו כזאת:



לכי נא אל הילדים; רק מעט ואבוא אחרי.

עדה



לא אעזב פה עם המת; רק עמי תל יחדו.

קין



עד נצח, הוי עד מת! אשר דמ טרם ישקוט



ואת פני האדמה יעיב ואת פני השמים!



את אשר אתה עתה – אני לא אדענה!



ואולם אם ראה אתה את אשר עתה אני,



אז ידעתי מאד כי אתה היית סלח לאיש



אשר נפשו בו ואלו לא יסלחו לו לנצח. –



יהי נא שלום עלי! לא אוכל וגם לא אהין



לגשת ולנגוע אלי, אשר ככה עשיתי את.



אני, ששנינו יחדו יצאנו מרחם אחד



וינק ינקנו שנינו החלב משד האחת



ואמץ אמצתי את אל לבי לא אחת ושתים



בתמת אהבת אחים ובעוד היינו ילדים



אני לא אוסיף לראות פני עוד לנצח,



ועשה ל לא אוכל ככל שהיית אתה



עשה לי אני – להשכיב בקבר את בשר



בקבר הראשון הזה החצוב פה לאדם.



מי יחצוב אפוא הקבר? הוי, אדמה! אדמה:



תחת כל פרי הרב אשר תת לי מאז ועד עתה



אני משיב ל את זה. – נלכה אל המדבר.


(עדה כורעת לארץ ונושקת את גופת הבל )


עדה



קץ נורא ובטרם מועד, אחי, היה חלק!



מכל המתאבלים עלי, רק אנכי אין לי לבכות.



מעתה א זאת פקדתי: הוביש – לא שפ דמעות;



ואולם בין כל המתאבלים לא יהיה מתאבל כמני,



כי לא רק עלי אתאבל, כי גם על האיש פה הרג.



קום, קין! ואשא עתה את סבל עמ יחדו.

קין



קדמת עדן מזרחה יהיה דרכנו; כי הוא



השמם מכל הדרכים, ולכן נכון לרגלי.

עדה



נהג בי! היה לי אתה למורה-דר, ול



יורה אלהינו הדר! הבה, ונשא בנינו.

קין



וזה אשר ישכב פה בנים לא היו לו.



אנכי החרבתי המקור אשר ממנו היה יוצא



זרע טוב ור, לשוות הוד והדר



על-זאת רפידתו החדשה שעשה ליום חתנתו,



ואז הוא היה מפנק גם דמי הזעף תמיד



בהתחתן בנינו אחרינו בבני הבל! – הוי הבל!

עדה



יהי שלום עמו!

קין



ואולם לא עמי – –


(הולכים)






הכוונה למה שהיום מכנים בעברית “מערכה”, ואילו ב“מערכה” להלן הכוונה למה שהיום נקרא “תמונה” (סצינה). [הערת צוות פרויקט בן–יהודה]  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2866