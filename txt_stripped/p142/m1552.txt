


	
	צפור-דרור עבודה אין לה...
	



צפור-דרור עבודה אין לה… / דוד פרישמן


אלכסנדר סרגיביץ' פושקין

(משיר-העלילה,,הצוענים")



צפור-דרור עבודה אין לה,



אין לה עמל וממרורות;



לא בדאגה תבנה קן לה,



להיות משכן לה לדורות.



לילה תנום בין ענפים,



עד השמש עור יעירה –



אז רק תאזין קול השרפים,



אחר תעור, תשיר שירה.

אביב יעבור, הוד השנים,



יעבור קיץ עם-כל-חמו –



אז עלטה עם-עננים



יביא לנו סתו עד-תמו:



מר לאדם, מר מסביב –



אך הדרור – אל-איים חמים,



למרחקים עד-בוא אביב



תעוף-לה לעבר ימים.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1552