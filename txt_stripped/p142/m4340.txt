


	
	תקופת ניסן
	



  


כבר קוי אור-אביב יהדפו, ירדפו



מהרים מסביב את-נחלי השלג,



וכבר על-האחו הנסחף ישטפו,



והיו לשטף הנדלח בפלג.



הבריאה כחולמה ובנפש צוהלת



את-בקר השנה לשלום שואלת:



בתכלת פי-שנים שמים נשקפו,



היערות, כמעט עוד נחשפים, עטפו



כשלל נוצות רכות כל-ירק זרוע;



הדבורה מביתה, בית-דונג, חולפת



ומסה בשדה מסביב אוספת;



הבקעות חרבו, השדה צבוע;



העדרים יהמיו, ודומם בליל



כבר ישיר הזמיר את-שירו בחיל.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4340