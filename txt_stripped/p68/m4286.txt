


	
	אל שמש האביב
	



אל שמש האביב / מרדכי צבי מאנה

(לסעודת פורים אשר עשה לנו רענו משה מיימון)

1.


משנת החרף עתה הקיצות,



אתה שמש אביב, ברו בוא!



ובלבי רגשי חיים העירות,



עת עיני השקיפו זהר פני.



2.


עוד קר קפאון, עוד שלג מסביב,



עוד ערפל כבד יעיב ערבים;



א נפשי תשמע קול צעדי האביב,



יחיש אחרי בתכלת שמים!



3.


אז אשחק לסער, אלעג לקרה,



אשכח החרף, גם עב-טיט ורפש,



כי אתה בשחק שמש תפארה



תשיב כל רוח ותחיה כל נפש!

כן אור התקוה כל עמל ישכיח,



כל סערות החיים ישקיט, ישביח;



א למה אור זה לא תמיד יופיע?



גם שמש למה יעזב חוג רקיע?



למה תקותי שולל תוליכני?



ולאור שמש אביב עצב הנני?…

אדר שני, תרמ“ג. פ”ב







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4286