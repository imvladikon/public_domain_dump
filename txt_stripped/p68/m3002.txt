


	
	ברכת שנה
	



ברכת שנה / מרדכי צבי מאנה

(שלוחה לידידי ה' ש. ציז.)


השנה הישנה הלאה נודדת,



שנה חדשה אלינו צועדת,



אל לב כל היצור אור חדש שולחת;



וברית אהבתי לך עתה חדשתי.



וברכה מלב לך רעי הקדשתי,



כי תמצא נצח אך אשר, אך נחת.

ולשנה טובה תכתב, תחתם,



בספר צדיקים כל פשע לחתם;



כן תמחה פשעי כי כביר החרשתי,



הן אהבת לבנו יום זה חדשתי!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3002