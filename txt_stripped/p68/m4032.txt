


	
	בראשון באחד לחדש
	



בראשון באחד לחדש / מרדכי צבי מאנה

שנת ארי' ליב שיינהיז לפ"ק


ארא, רעי, בצפירת תפארה,



ראש היום יענד נזר ועטרה,



יד אחזת יד רעיה אהובה,



היא תתן ל חיי נחת ושובה –



לכבוד יום הכלולות, יום שמחת,



ישיש כל אוהב, יוביל שי עדי,



ברכות יודעי עפות מכל רוח, –



שמעה גם קולי ל עתה שלוח:



יום חתנת גם יום הקץ האביב



יום זה יפלו הפרחים מסביב;



נגד שדמות עדן ופרי הקיץ,



הלא תנצרמו, תבנה למו חיץ?



אז על כנפי גיל תבא עת הבציר,



וברנה תשא אלמות הקציר,



ישיש לב אז גם עת בא החרף,



זהר החיים לא ל יפנה ערף!

  
א' ניסן, תרמ"ה. ראדושקאוויץ.






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4032