


	
	ברכת רע
	



ברכת רע / מרדכי צבי מאנה

(לידידי ה' ארי' ליב שיינהויז הי"ו)


בין רעי וידידי מכבר אצרתי



אות, יקירי, מקרוב הכרתי,



ובטהר נפש לבי שבית;



נפש עדינה אוהבת כל יפי,



תמה היא גם צחה מבלי כל דפי,



ובהגיון רוח על רבים עלית.





וברגשות אלה לי אהבה תביע,



גם קסם מדבר עדי הגיע,



כתוב על ספר, חרות עלי לוח;



מה ערבו מלי ומה נמלצו!



מאז רגשי אהבה בי יתרוצצו,



אף מלאו בי בתי נפש ורוח.





מאז עד הנה ל לבי הקדשתי,



– אף כי זה כביר דוממתי, החרשתי –



כי בברית אהבת הן אכבדה;



עתה רגשי לבי לא עוד אסתירה,



ולברכ עתה כנורי אעירה,



טרם חיש מהר מני תפרדה.





א פתאם כנורי נאלם דומיה.



כי לבי בי סוער, רוחי הומיה, –



רק ברכות אלף ל יהגו כליותי!



כי ברכת שדי על דרכ תופיע,



גם שלם, צלח למקומ תגיע, –



אז קול ישיב הד אל קול רגשותי!…

אדר א', תרמ“ג. פ”ב.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2069