


	
	אנסה אך הפעם
	



אנסה אך הפעם / רחל מורפורגו


אנסה אך הפעם



אם אוכל לשיר



מאצל הסיר



רחקתי מרב זעם:

מאסתי הון והבל



ולצאת מסבל



יכונו רגלי



צורי יגמל עלי:

ברכותיו ירעפון



אל טוב הצפון



אקוה אל החבל

הנה יוצר הרים



מתיר אסורים



יתיר לי מכל-חבל.

וביום מיתתי  הוא יום שמחתי



במקום קינה  גילה רנה



ותמור שקים  לבשו נאים



גם אל מחול  מחול אמחול


כי גרושי      הם נשואי1

ראש חדש אייר תרכ"ו רחל מורפורגו






כדבר האמור גירושי עולם הזה הם נישואי עולם הבא.  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7101