


	
	הוי, עמק עכור
	



הוי, עמק עכור / רחל מורפורגו

הוי עמק עכור וגם פה לא עשיתי מאומה, כי שמו אותי בבור לפ"ק.


הוי עמק עכור חשך ערפל



עד אנה תאסרני בנחשתים?



טוב לי מותי טוב התלונן בצל



משבת בדד במצולות המים!

גבעות עולם הן מרחוק אשקיפה



ופרחי הוד יעטו פניהן נצח.



כנפי נשר אשא, עיני אעיפה,



בשמש לחזות ארים המצח!

השחק! מה יפו תהלוכותיך,



מקום שם החרות נצח תופיע,



ורוחות נושבות על במותיך



מה מתקו, מי זה מי זה יביע!








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5479