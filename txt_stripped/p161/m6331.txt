


	
	איך אחריך אמצאה מרגוע
	



[איך אחריך אמצאה מרגוע] / ר' יהודה הלוי


איך אחריך אמצאה מרגוע?



תנע והלב עמך ינוע.



לולי לבבות יחלו יום שובך,



אז יום פרידה תמנו לגוע.



הן הררי בתר יעידון, כי מטר



שחק מאד כילי ודמעי – שוע.



נר מערבי! שוב למערבך, היה



חותם עלי כל‑לב וכל‑אזרוע,



שפה ברורה, מה לך אל עלגים



או מה לטל חרמון אלי גלבוע?
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6331