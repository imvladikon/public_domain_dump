


	
	המחתן אלהינו
	



[המחתן אלהינו…] / ק"י סילמן


המחתן אלהינו, הכלה תורתנו,



משה רבנו שדכננו נקרא;



ישראל בן חורין חתן התורה,



הר קדש הר סיני לחפה נברא



לכו נרננה, שיר נשננה, יחדו במקהלה



צד חתן, צד כלה – מזל טוב! (שוב)

המחתנת ארצנו, הכלה עבודתנו,



הרעיון הלאמי שדכננו נקרא;



החלוץ העולה חתן העבודה,



רקיע של תכלת לחפה נברא.



לכו נרננה, שיר נשננה, יחדו במקהלה,



צד חתן, צד כלה – מזל טוב! (שוב)



המנגינה – א. זיטומירסקי

לדף
הראשי של פרויקט בן-יהודה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5536