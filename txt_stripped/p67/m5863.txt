


	
	הבה נתפיסה
	



## הבה נתפיסה… / ק"י סילמן


הבה נתפיסה, נתפיסה,



נלך על שפת הים;



הבה נתפיסה, נהיה בני אדם.

הבה נתפיסה, נתפיסה,



אם יש לך הפיאסתר;



הבה נתפיסה, האמת אל תסתר.

הבה נתפיסה, נתפיסה,



נלך אל התיאטר;



הבה נתפיסה, זה לזו נותר.

הבה נתפיסה, נתפיסה,



נלך לאכל גלידה;



הבה נתפיסה, כידיד וידידה.

הבה נתפיסה, נתפיסה,



נלך לשתות גזוז;



הבה נתפיסה, טוב כי נעלז.

הבה נתפיסה, נתפיסה,



תנה נא לי שושן;



הבה נתפיסה, חבל על הזמן.

הבה נתפיסה, נתפיסה,



אך לא כבני הכושים;



הבה נתפיסה, בחפה-קדושים…



המנגינה – ש. רוזובסקי

לדף
הראשי של פרויקט בן-יהודה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5863