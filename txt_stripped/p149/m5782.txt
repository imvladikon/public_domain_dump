


	
	בסוכת חלומך
	



בסכת חלומך / צבי שץ


חלומי – חננך בחלום…



אך יצת אור-נרו לרגלך –



ונזרו הפוג והדם



צאלי פחדים מדרכך.

ובזרח כנפיו לשכמך,



ונשאת, נהירה, מאבק –



וכוננת ­­­וישרת צעדך



לחזון הרי-תכל במרחק.

שטוף-חדוה העולם אז יעור;



שכור חלום אז אשכים לקראתך



בהוחיל, כי אקיץ ואעור



על ידך… בסכת חלומך.

תרע"ט, רפה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5782