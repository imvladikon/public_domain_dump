


	
	במדורות מלחמה
	



[במדורות מלחמה] / חנה סנש


במדורות מלחמה, בדלקה, בשרפה,



בין ימים סוערים של הדם,



הנני מבעירה פנסי הקטן,



לחפש, לחפש בן-אדם.

שלהבות השרפה מדעיכות פנסי,



אור האש מסנור את עיני;



איך אביט, איך אראה, איך אדע, איך אכיר,



כשהוא יעמד לפני?

תן סימן, אלהים, תן סימן על מצחו,



כי באש, בדלקה ובדם,



כן אכיר את הזיק הטהור, הנצחי,



את אשר חפשתיו: בן-אדם.

נהלל, 11.10.1940


לדף
הראשי של
פרויקט
בן-יהודה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8650