


	
	אהה שבתי
	



אהה שבתי / ר' שמואל הנגיד

וזאר קברה פי לאתאני מן מואראתה פי לחדה וקאל

בקר את קברו ביום השני אחרי הטמנתו בקברו ואמר


אהה, שבתי  בצר רוחי,  אלהים יח-  נך, אחי!



קברתיך    ביום אמש  וגם היום  מרי שיחי.



לך שלום!   הלא תשמע  בקראי לך  בכל כחי?



השיבני:   התכיר מ-  ענה קיני   בהצריחי?



ואיך לנת   בקברתך   עלי עפר   בבית דחי,



הרפתה מ-   מך עצם   ומכתש מ-  מקום לחי,



עזבתיך    בכור אבי,  לפקדון   ביד גוחי,



ואבטח, כי   אלי שלום  תהי הולך,  במבטיחי.

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5535