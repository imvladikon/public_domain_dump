


	
	התדע מעבר
	



התדע מעבר / ר' שמואל הנגיד


ובצאתו להלחם על אשונה ומורור עבר על מקום היה בו חול לרב, בשנת תת"ו [4806],



וכבר עבר עליו בימי בחרותו בורח מפני המלחמה הכבדה מקרטבה, ואמר זה:

התדע מעבר החול, בעברי / בך חרד ובורח במקלי?



והיום אעבר בך – ואחורי / רבבות, כאביהם ישמעו לי,



ויוחילו לאמרי פי כמטר, / ויקשיבו כאל חזון לשכלי,



ויען ברכם אלי לרגלי – / לרצון נמשכו היום בחבלי.

לדף הראשי של פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7042