


	
	עצמי מלאו
	



עצמי מלאו / ר' שמואל הנגיד

ומרץ אבו אברהים עמי רחמה אללה עליה פי שנת שמונה מאות ואחת ואשתד אשפאקה עליה פקאל פי דלך

וחלה יצחק דודי, ירחם האל עליו, בשנת שמונה מאות ואחת ורבו רחמיו עליו ואמר בענין זה


עצמי מלאו צירים ותוגות     ועיני נגרה מאין הפוגות,



ומכאוב צץ במורשי, כדשא     יכסה אחרי מטר ערוגות.



אהה על תענוגים כי מאסתים –   היש בימי חלי אח תענוגות?



פקד עלי, ואל תפקד, אלהי,     עלי אחי, דרכי הנסוגות.



ואם אשגה – הכי תקח אחרים?   הלא עמי תליננה משוגות!

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5345