


	
	לאברהם יעקב סלוצקי
	



לאברהם יעקב סלוצקי / י"ל גורדון

##א


השנה העוברת



היתה כמשמרת –



קלטה השמרים ופלטה היין,



והנה ביום המחרת


באה שנת המחר"ת


נוחילה לאל, לו נשא עין,



כי השנה החדשה



לא תראנו קשה



ותהיה לכל ישראל שנת ברכה,



וגם לך ידידי ולכל ביתך ככה.



תקות ה' מעזכם, אל תעצבו:



לשנה טובה לאלתר תכתבו!


ספ“ב, ער”ה תרמ"ח.

##ב


באחרית השנה העוברת



“לאחרית” השנה הבאה לקראתנו



תעלה ברכה ושלום עתרת



לך ולביתך ולכל בני בריתנו.



ישלח לך האלהים ברכה בכל יגיעך



ולמחוז כל חפציך יגיעך



ויחדש על כל ישראל שנה טובה



שנת “הפדיון והצלה וגאלה קרובה”.


ספ“ב, ער”ה תרמ"ט.






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/47