


	
	פתרון על חידה
	



פתרון על חידה / י"ל גורדון


חידה:    אם תראוני אחר תראו,



אך תראוני הנה תיראו,



ראי יזעק אז נבהלתי;



וכבן-עתניאל אם אבאה,



אז אין פחד, אין כל שואה,



אליך ראי אז נמשלתי.




פתרון:    האיש אשר אתה מבקש הוא פרנס חדש



העומד בראש חברת תלמוד תורה



ופוסע בגאוה על ראשי עם קדש



ומטיל על הצבור אימה יתרה.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3783