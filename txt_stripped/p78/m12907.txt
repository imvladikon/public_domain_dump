


	
	[אפלת ליל קיץ]
	




אפלת ליל קיץ

חובקת בחשאי

שדות מהבילים אד חמים.





בעגלה חורקת בכבדות

אל הנכר אסעה,

עשן העגלון המקטר

וריח גללי הסוסים

יחליקו ערבים את פני.





דרכנו מחוירה כמעט

ואובדה תוך גוש האפלה.





ממרחק נשלח אלינו: “או-הו” ממשך —

הבה נסורה הצדה.





בליל זה השקט, המחביא,

אסע אל הנכר, —

כה אביתי לנסע

לנצח.




וינה, 4.10.1919






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12907