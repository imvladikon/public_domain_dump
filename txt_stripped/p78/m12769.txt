


	
	[גביע הזהב]
	




גביע הזהב לפני,

בו שתו אנשים רבים

מי-רעל.





חרש הן שחקו פניהם

לפני המות שחור ושקט.





ארון עץ ארך לפני,

בו נשאו גברים ונשים,

שהשחיר בשרם מנגף.





ואנו?





בלילות עוד נחזה כל אלה.

וזרים יפלו הימים

לרגלינו,

כפרחי-כרים,

צהבים או לבנים,

כי יפלו מן הזרים.





ובהיר אף לנו הרגע,

בו נכרע בחרדה

לפני המות שחור ושקט.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12769