


	
	תפלה לדרך הזקנה
	




כבר ערוך האות



ודרכי ערוכה: –



ערבני למנוחה



בדרך הזאת.



אל איטיב לראות



בנבל מעברים



השמות היקרים –



בדרך הזאת.



אך אזכר את שמות



הרך האחרונים



לנכח היגונים –



בדרך הזאת.



ואזכר את מות



כל הבל מרשיע



ריק היגיע –



בדרך הזאת.



כבר ערוך האות



ודרכי ערוכה: –



ערבני למנוחה



בדרך הזאת.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/10449