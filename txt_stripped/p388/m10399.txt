


	
	[לא בדמעות תדיחו את חלודת עבדותכם]
	




לא בדמעות תדיחו את חלדת עבדותכם,



לא בהמנון ושיר לכם תקנו את פדותכם;



ועל מזבח התחיה אם לבכם קרבנכם –



לא ירצנו אלהי הדרור, לא יענכם.



חטא לחיים חטאתם, אתם ואבותיכם,



ולא שמתם את לבכם לקול אדני,



בהשליחו בכם כל העולם החי.



ובבוא יום הגמול לעון בני העם



לא יכפר העון הזה רק בדם,



אז דרור לכם תקנו בערמות פגריכם.


1903






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/10399