


	
	אל תעפיל לעלות
	



אל תעפיל לעלות / טוביה הכהן


אם דג אתה אך טוב כי תשאר במים



ואם צפור שכון ברוח תחת השמים



ואם בן אדם ולעלות מרום לשוא עמלת



ומראש סלם התבל ארץ נפלת

שים יד לפה שב דומם אל תרגז בלי תבונה



טוב לך לחשות ולהשאר שמה בלי תלונה



ואל תשא עין למרום שם מקום עמדת



ולנסות השג הגבעה ממנה ירדת



אם משם הורידוך כן הוא גורלך



לכן שב שם בשפל כי נטל עליך.

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7230