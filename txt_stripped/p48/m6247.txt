


	
	הגיון לבי
	



הגיון לבי / טוביה הכהן


שדי אל אלהי אבי



שוכן אתה בחדרי לבבי



רגשותי אתה יודע



אף אם אעמוד בדממה



כצאן טבחה ושה נאלמה



מחשבותי אתה שומע

ארחי ורבעי שבתי וקומי



ישרי ורשעי מעלי ותמי



הלא ממך לא נעלמו



מה אזעק ואשוע



לפני אלהים יודע



מחשבות בסתר רקמו

אולם אך אשא כפים



אל שדי שוכן שמים



ועיני תבכה תזל דמעות



אתה אל תעלם אזנך



מרבבות אנחות עבדך



אף גם אם שפתיו רק נעות.

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6247