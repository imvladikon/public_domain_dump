


	
	אל המקנא
	



אל המקנא / טוביה הכהן


מה תקנא באחיך קנאת הבל



על כי בנעימים נפל לו חבל



כסף וזהב אצעדות ונזמים



בתים מלאים כל טוב שדות וכרמים

שים נא עין חדרת אל תוך לבו



ראה התלאות הטמונות בחבו



אז תבין כי הונו לא יועילנו



ותשמח בחלקך כי טוב לך ממנו

פת חרבה תאכל ולבך שמח



והוא במכמני זהב מתים משבח



פניו יצהלו אבל נפשו מרה



שחוק על פיו ורוחו נשברה.

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7364