


	
	לפייטנים
	



לפיטנים / אברהם שטרן (“יאיר”)


פיטן, אל תחרז חרוזים, בראם!



רחם, החרם, הלחם ונחם!

עצמותיך חרו (באש) משנאה.



עלתה על גדות ללבך החמלה.

עת דבר-אלהים ממרום-שכינה



נפל ככוכב אל תהום-נשמה.

נביא נתתיך לבית-ישראל,



צופה ומודיע לעם מה מליל.

לא מג, העושה להטים, בעל-אוב.



צופה נתתיך לבית-יעקב.

ויהי כי ילנו בלב-המדבר:



…שם לחם לשבע וסיר-הבשר.



בארץ צלמות מת עם-אלהים



ועל צואריו על צאת-הגויים.



- - - - ושיר-תפלה




זכה כדמעת יתומה אמללה,

אשר משפחתה שחטו בחברון.

יהי שירך תרועת-מלחמה,



תפלת-נצחון וברכת-נחמה.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5390