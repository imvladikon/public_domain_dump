


	
	[כאבי שישא ביראה את תיקו]
	



[כאבי שישא ביראה את תיקו] / אברהם שטרן (“יאיר”)

לאבי ז"ל


כאבי שישא ביראה את תיקו



עם טלית בשבת אל בית-תפלתו,

כן אשא בתיקי אקדחים קדושים



ל“ערבית”-הברזל – עם מנין –חדשים.

כאמי שתדליק ערב-חג הנרות



כן אדליק מנורה לנורא-תהלות.

כרבי שהורני לקרא בתורה



אלמד חניכי: “תפס שק!” “ברך כרע!”

כי יש דת-גאלה – דת מלחמת-שחרור.



המודה בה-ברוך; הכופר בה-ארור.

תרצ"ה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4563