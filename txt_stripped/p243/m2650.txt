


	
	שובה שביתנו
	



שובה שביתנו / רבי שמעון בן צמח דוראן (הרשב"ץ)


שובה שביתנו ובגיל ובשמחות / בנאות נוה שלום נשב ובמנוחות.



מים בששון ממעין ישועתך / נשאב ביום תאסף שיות מנודחות.



עת הסתו יעבר מהר ועת זמיר / יקרב ואז נשכן השקט ובטוחות.



ובראש שמחות את ציון כטוטפות / נעלה בפתוחי חותם מפתחות.



5    נשיר זמירות בן ישי וישתבח / לעד שמך מלך גדול בתשבחות.



(מאיורקה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2650