


	
	אל הקולוניסטים בראשון-לציון
	



אל הקולוניסטים בראשון-לציון / בנימין זאב הרצל

רגש התמהון איננו עוזב אותנו, מאז דרכה כף רגלנו על האדמה, אשר מתוך שוממותו המדומה חוללה עבודת ידי יהודים נפלאות כאלה. רק נדיבותו הנהדרה של רוטשילד הצליחה לאפשר את התוצאה הזאת במשך זמן קצר.

התודה שהקולוניסטים מכירים לנדיב הזה, היא לא רק מובנת, אלא גם חובת-כבוד לקולוניסטים. המטרה, שהציבה לה הציונות, מקיפה לא רק מאות או אלפי משפחות, אשר בדרך ההתישבות הנהוגה עד כה, מצאו או יכולות עוד למצוא להן מושב על אדמת אבותינו, כי אם את כל העם היהודי, שטוב היה, לו מצא לו פה מקלט בטוח. אולם חלילה לנו לתת מקום לחשוב, כי רוצים אנו לעשות דבר נגד רצונו של מושל הארץ או שלטון המושבות. אין מן הצרך גם כן, שישתתפו הקולוניסטים בתנועתנו באפן אחר מאשר בזה, שהם מכשירים בעבודת ידיהם את האדמה, שעליה עתידים לשבת גם אנחנו.






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8227