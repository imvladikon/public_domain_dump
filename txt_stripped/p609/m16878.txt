


	
	[גם זאת וגם זאת כבר ידעתי]
	




גם זאת וגם זאת כבר ידעתי.

נעתק מחוף האגדות

ונפלט מעולם המציאות –

לאן עכשו רגלי מועדות.



שחרות – ואהב אגדה

ובחרות – ההוללות אהבתי;

האמנם כספקן אנוע

ואחקר בעת שרעבתי!



ואלך, אך לא, לא הלכתי,

כזאב לקראת טרפו אז רצתי;

ומה־שפגשתי על דרכי

טרפתי, אכלתי, מצצתי.



ושנה על שנה חלפה,

ויהי לעת ערב שבעתי;

ולא נשאר לי דבר לכרסם

בלתי אם פרקי האצבע.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16878