


	
	מה תפחדי נפשי
	




מה תפחדי, נפשי, ומה תגורי?



שכני וגורי באשר תגורי!



אם נחשבה תבל קטנה לך ככף,



אנה, עניה סערה, תתורי?



טוב מהלך אנה ואן כי תשבי



לפני אדוניך ולא תסורי.



אם מאנוש תנזרי – תעזרי



ושכר פעלתך אזי תשורי.



אם תאות נפשך כעיר מבצר – הלא



תפל בידך, אם מעט תצורי



אין לך בקרב האדמה נחלה:



עורי לבקש אחריתך, עורי!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5433