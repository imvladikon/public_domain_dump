


	
	[גפן שתולה]
	



[גפן שתולה] / שלמה אבן גבירול



וכתב אלי בעץ ͘ אכ ͘ ואנה וקד קדם מן אלספר והי מן מפאכ ͘ ר קולה [וכתב לאחד מריעיו שחזר מן הנסיעה וזה מדבריו המצוינים]

— — È — / — — / — — È — / — — // — — È — / — — / — — È — / — —




גפן שתולה על-מים ופריה / האת צביה או עגלה יפה-פיה



בראות אנוש חי מת תאסף שחוק ובכי / וכטל עלי שושן דמעה עלי לחיה



תביט למול שחק ליל ותראני / שמש וירח יחד ודומיה



מה-לך אשר תטה להטות לבבי עוד / צואר כמו מגדל בנוי לתלפיה



המעט ראותך איש עני אחזוהו / חבלי ימי פרוד וימות בלי מחיה



סרו מידעיו ונותר בלי-רע / ומבין בנות ימים ינאק בתאניה



אל-יזכרני אל אם-לא זכרתיכם / ואריד בשיחי עת אזכר ואהמיה



לו הֽיגונים אמשל-בם כמשלם בי / בלבב אנוש בגד שמתים תרומיה



שכנת עלי אמיר מה-לך בשור דמעת / איש חי כמת נהיה תנהי נהי נהיה



יונה עלי יונה אחי אשר נדד / אבכה כאלו אין תקוה וצפיה



וכאב לבבי עד שלא עזבני / כי יום עזבני עופף כמו איה



יום צאת מתי מוסר אחי לבקשך / אך באשרך מצאנו פליליה



לו חֽכמו אנשי-לב לא-נתנוך / לסור אבל לבם עמך במו שביה



אם-האנשים יחצו שני ראשים / כשתי נפשות הם בהם ואת חיה



פתיות זמני בך נסתר ולא-נראה / כאלו כסות את על-ערם ועל-עריה



נבון חכם לבב תמים ואין בו מום / כי אם-ידבר לא-שקר ולא-רמיה



לקח זאת ואל-תקטן אחי בעיניך / כי-דעתך תחסיר דעת ותושיה



היא כל-תהלתך ואולם לאט על-עט / שגה בכתבו כל לא כל ולא חציה



שירה כמו חותם עליו שמך חקוק / ליום ולעדות תהיה שלישיה



שמש וירח מבין מאוריה / ובבין פניניה רוח פניניה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3673