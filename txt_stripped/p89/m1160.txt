


	
	תרזה יפה
	




תרזה יפה ועבתה



על היאר עומדת מטה;



כל-היום במים צופה,



חושבה: מה-יהא בסופה?

גדלה, פרחה, ריחה זלף,



אביב בא ואביב חלף;



כבר מגיעים ימים קרים –



ואנה באו הצפרים?

ובתוך חדרה מול המראה



עומדה כל-היום הנערה,



כל-היום בדמותה צופה,



חושבה: מה-יהא בסופה?

גדלה, פרחה, ריחה זלף,



אביב בא ואביב חלף;



אנחות ליל וימי שמורים –



והיכן המה הבחורים!







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1160