


	
	שירים מן העזבון
	



שירים מן העזבון – לא מגדות ירדן / ח"נ ביאליק


לא מגדות ירדן, מראש הר הלבונה –



מלבי ברכות תבאנה,



ורוחי על עב קל ישאן אליך



בדרך העולה ציונה.

ויהיו-נא רגעי הגיל קרני אור



המבשרים יום בהיר, הקוראים לדרור,



ותהי-נא הכוס המנופפת אל על



לתקומת הר ציון, לתשועת עם דל,



כי שם צוה אל את הברכה לעד,



שם מקוה-ישראל, אור יומו הרד.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1974