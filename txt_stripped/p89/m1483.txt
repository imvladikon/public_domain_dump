


	
	שיר העבודה והמלאכה
	



שיר העבודה והמלאכה / חיים נחמן ביאליק


מי יצילנו מרעב      מי יתן לנו כסות בקר?



מי יאכילנו לחם רב?    ומי בחשך יתן אור?



ומי ישקנו כוס חלב?    מי יעל מים מן הבור?



למי תודה, למי ברכה? –   למי תודה, למי ברכה? –



לעבודה ולמלאכה!     לעבודה ולמלאכה!

ומי נטע עצים בגן,



לפרי ולצל, כל מין וזן



ובשדות זרע דגן?



למי תודה, למי ברכה? –



לעבודה ולמלאכה!

מי הכין לנו פנת גג,



גדר לגן, לכרם סיג,



ומי טרח ומי דאג



לכבוד שבת, לכבוד החג?



למי תודה, למי ברכה? –



לעבודה ולמלאכה!

על-כן נעבד, על-כן נעמל



תמיד בכל ימי החל.



כבד העל, נעים העל!



ובעת הפני נשיר בקול



שירי-תודה, שירי-ברכה



לעבודה ולמלאכה!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1483