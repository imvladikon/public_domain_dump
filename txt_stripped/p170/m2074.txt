


	
	שני מכתמים על הנר
	



[שני מכתמים על הנר] / משה אבן עזרא

[א]


חולת אהבים לילה בכה / תבכה ודמעתה עלי לחיה



תשחק פני היושבים לרנין / אותם – ואש יאכל שאר גויה.



תתחל, ואם יגז אנוש ראשה, / תעיד: הכי מהחלי חיה!

[ב]



אחות שמש בליל אפל ערוכה – / ואיך שמש תנוצץ בחשכה?



ולה קומה כתימורה, אמר, או / חנית זהב לפנינו מעוכה?



והאש יאדיב גופה – ותשחק / ודמעתה עלי לחיה שפוכה.



ואם למות תהי נוטה – בהתז / אנוש ראשה תחי מאין ארוכה.



ולא שרנו לפניה בריאה / בעת אחת משחקת ובוכה!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2074