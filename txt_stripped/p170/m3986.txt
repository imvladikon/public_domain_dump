


	
	אראה לפני אלהים ברנני
	



אראה לפני אלהים ברנני / ר' משה אבן עזרא

סימן: משה חזק

אראה לפני     אלהים ברנני


ולבי לו אפנה    ואעיד נאמני



ואענה לו מענה   שירים בהמוני



ועבדיו הנה      ברכו את אדני:      תה' קלד, א

מלתי פצתה    להגיד מישרים



ולשוני עותה    נצפנה בחורים,



ומעט קט נטתה   לקחת אמרים –



לכו נא הגברים    ועבדו את אדני:     שמ' י, יא

שיתו לב אישים   וסוד אל תביעו



ושאלו מישישים  אם לא תדעו



כי לכל חרשים   מצפניו נבעו



והביטו ודעו      כי הפלה אדני:     תה' ד‘, ז’

הנה במעונים    סהדי מפעלך



עדים נאמנים    יעידון מהללך



ויבינו נבונים    כי אין בגללך



בשחק יערך לך    ידמה לאדני:      תה' מ', ז

חדשים לבקרים   על זאת משתאים



כי עדרים עדרים  צבא שחק יוצאים



וכעלות השחרים  צבאיו יום באים



מה-זה נפלאים    מעשיך אדני!      שם קלט, יד

זיקים וברקים   נשלחים מאת



שחקים וארקים  וערפל למשאת



לעם עמו מציקים  לו לא יוכל שאת



מי יעשה, מי את    המלך אדני:       מל"א א, יג

קדמו את פניו    נדריכם שלמו



חלף שי כהניו    אמריכם נעמו



איש איש את רנניו, הביטו וטעמו



כי כצוף נפת נעמו   אמריך אדני:
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3986