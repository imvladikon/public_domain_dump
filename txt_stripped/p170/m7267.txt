


	
	אמת תאות אנוש מים עמקים
	



[אמת תאות אנוש מים עמקים] / משה אבן עזרא


אמת, תאוות אנוש מים עמקים / וחפצם מן ידי עיש תלויות –



והרוחות לחפצם נושבות על / פני ים לא עלי חפץ אניות.



ודורש מזמן להיות כחמר / ביד חפצו – כדורש מת להחיות,



וממים קדח אש, והוציא / טרפה מגרוני האריות.



ואיך יאמנו אישיו – והנה / המוני דברותיהם רמיות?



ואיכה יעשו פרי ויגאו / ערבים מבלי מים בציות?



שקט, כי כל ימי עולם חברים / במעשיהם והלילות אחיות:



והחיים והמות – חלקים, / והעשר והחסר מניות.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7267