


	
	דדי יפת תאר ליל חבק
	



[דדי יפת תאר ליל חבק] / משה אבן עזרא


דדי יפת תאר ליל חבק



ושפת יפת מראה יומם נשק!

וגער בכל מריב, יועץ לפי



דרכו, וקח ישר נמצא בפי:



אין החיות רק עם ילדי יפי,



כי גנבו מעדן לעשק



חיים – ואין איש חי לא יחשק!

נסך לבבך בשמחות ושיש



ושתה עלי יבל נבל עסיס



יין, לקול נבל עם תור וסיס,



ורקד וגיל, גם כף על כף ספק,



ושכר ודלת יעלת חן דפק.

זה הוא נעים תבל – קח חלקך



מנו כאיל מלואים, חקך



שימה מנת ראשי עם צדקך:



אל תחשה למצץ שפה ורק,



עד תאחז חקך – חזה ושוק!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4995