


	
	ידיד נפשי
	



ידיד נפשי / ר' יצחק אבן-כלפון


ידיד נפשי, ונפש כל- ידידי,



תהי ברוך ברכה עד בלי די.



וישלח אל בחייך משיחו,



ואל- עירם יקבצו שרידי.



5    עדי מתי אהי נקל בעיני,



וקיקיון תהי הופך חסדי?



ותבזני, ותשים את- לבבי



וגם נפשי, כמו נפש עבדי.



יעדתני, ונדרתה בפיך,



10   ואחרתה, ולא כזאת נגידי!



ואיך תרצה, ידידי, מעשה זה



ולא תבוש, ואת ראש לחסידי.



אני אדרש בחייך- נדרי,



ואם אמות אצוה- בם ילדי.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1196