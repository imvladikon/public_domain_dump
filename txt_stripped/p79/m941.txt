


	
	הנקבצתם והעתרתם
	



הנקבצתם והעתרתם / ר' יצחק אבן-כלפון


הנקבצתם והעתרתם דברים,



וכל- איש רע ירב מכם משליו



עלי יחיד אשר התם לבושו,



והחסד והצדק מעיליו.



היחת הארי מקול גדיים



אשר הכין לטרף מאכליו?



וגיבורים וכבירים הרוגיו,



וכל- שחל וכל- ליש חלליו!



ואיככה תהו בו נערכים,



ישו האל לחייכם נעליו!








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/941