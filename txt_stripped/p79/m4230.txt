


	
	ירחם-אל רחומיך
	



ירחם-אל רחומיך / ר' יצחק אבן-כלפון


ירחם- אל רחומיך / וגם יקים יקומיך,



ומיגון וכל צרה/ יחלץ את- עצמיך.



והיית כגן רוה/ ויוסיפון נעימיך,



וצדקתך כגלי- ים / וכנהר שלומך,



ולסגלה ולגדלה/ ולתהלה ישימך,



ולצפירה ותפארה/ בעם נברא יקימך,



ועל נפשם ועל ראשם/ כמו שמשם ירימך



ביען את הדר כל- עם/ ותפארת עממיך,



ואת שחקם וכל- חשקם,/ וכל- איש קם הדומך.



…………….. וזה זכרי/ פני מבין עלומיך.



[ידיד] נפשי, לך לבי/ כלב הורך ואמך.



[שלח אלי] עצי בשם/ לשימם לי מקומך,



[ואתה] אז תהי ברוך/ במו לחמך ומימך.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4230