


	
	שאלתיך אדון נפשי
	



שאלתיך אדון נפשי / ר' יצחק אבן-כלפון


שאלתיך, אדון נפשי, ברנה,



והרביתי לפניך תחנה,



ושמתיך כמגדל- עז לנוסי



ולפני צר כסוחרה וצנה,



5    וכסכה ביום- שמש ושרב,



וגם כאח ביום שלג וצנה.



זכרתני, זכרך אל לטובה,



כאלקנה בזכרו את- פננה.



ושלחת גבינה לי למנה,



10   ומה- ידמה ביום אחמול גבינה.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1515