


	
	במשכבי קרבי
	



במשכבי קרבי / ר' יצחק אבן-כלפון


במשכבי קרבי יהמו בך,



ועל כן לחזות אתך אבקר,



ולקראתי תהי יוצא בשמחה



ואתה לא פעלתך מחקר.



5    תדמה כי תפתני בשקרות­ –



ולא יכון למול עיני משקר.



לכן אשיב לבבי מדבק- בך



ושרשי אהבתי בך – אעקר,



ואדם מלדבר עמך עוד



10   ועיני מלהביטך אנקר,



וקשת פי אזי תהיה דרוכה



ומעיך בחץ השיר אדקר.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/510