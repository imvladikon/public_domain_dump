


	
	אודה על פשעי לי"י כי נחמתי כי עשיתים
	



אודה על פשעי לי"י כי נחמתי כי עשיתים / אפרים לוצאטו


אל הכבוד, אם הכבוד נטשתי,



אל נא תקצף אל נא תטר לנצח;



זחלתי ואירא מיום הרצח,



ובכל-רע, אויה לי! כמעט נוקשתי.

נחם על אשמתי אליך גשתי,



ספקתי על ירך ואט המצח,



הכיתי ממכאוב אנוש ונצח,



זכיתי את לבי, ארחי חדשתי.

ולמען אנצל מפח הפשע,



נתתי שרעפי במעון שמים,



ואתאוה משם חיים וישע.

אתה עתה חנון ארך אפים,



את העשוי כפר ומחה מספר,



זכור, כי אנכי עפר ואפר.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/804