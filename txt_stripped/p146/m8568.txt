


	
	אי גבורתך ימין אל
	



[אי גבורתך ימין אל] / שלום שבזי

לפי לחן “טיר אלג’ון יבאת יחדי”


אי גבורת, ימין אל?



אהבת עולם אהבתי.



בטחו איבי בזרים,



ואני תמיד רדפתי.

נהלה צורי עדת



אל מקום שלום ואחוה.



וזכרה לנו ברית,



נמצאה אהבה ושלוה.



עוררה עם נחלת,



נעלה ציון בחדוה.



ואמור לנות אריאל:



חן וגם חסד משכתי,



עם ידידים הישרים



המחוזקים בדתי.

יה, זכור זרע ידידים



האמללים בגלות,



כי בכל פנה נדודים,



יושבים ברתת ושפלות.



אחרי שבתם חמודים



נדדו כולם בדלות.



יה, בנה ציון והראל,



אויבי תמס ותתי,



תזכרה אבות ושרים,



תאמרה הנה עזרתי.

שלחה גואל לעמ,



ששמו נקרא מנחם.



חיש והשפיע שלומ,



על נוה ציון תתחם.



תשקפה מרום מרומ,



על סגולת תרחם.



מהרי חלי פני אל



היחידה, כי שלחתי.



יעזרה אות וירים,



יאמרה הנה גאלתי.

ל יהא מעוז בצרה,



אם תקוי לו בכל לב.



תלכי דר ישרה,



את נפוצי ישלב.



תעלי ארץ טהורה,



ישפלה קמים ויעלוב.



תשבי בטח בבית אל,



תשמחי אחר נטשתי.



תפתחי כל השערים,



כי כמו כסף צרפתי.

מחנה מלא מטטרון



יענו שלום למול.



מלאכי פחד וחרון



טוב ישלמו גמול.



כל משנאי בחסרון,



יאבדו מתו גבול.



ימשלה בהם קמואל,



יגמרה דינם ויחתי.



דוד, קרא לבת יקרים,



הן כמו קדם נחלתי.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8568