


	
	שפיעת עב מרווה לזרעים
	



שפיעת עב מרווה לזרעים / ר' שלום שבזי


שפיעת עב מרווה לזרעים,



והאהבה תכסה כל פשעים.



בצרכי הזמן הכל דחוקים,



ועול מלכות אשר סבב פגעים.



זמן ימחה חרון כל אף ועברה,



וא ישחיר הדר זהב ויעים.



יחידתי מקושרת בשכלי,



וגוף גורם עלי גלמי פצעים.



מדוכא מחלי אהבת ידידי,



בשם עבהם במקום טוב ונעים.



שמועתם תמתק היא לחכי,



וחכמתם תרפא כל נגעים.



תשיבוני בקטון קם בזדון,



והרג איש כמו זדון רשעים.



אהובי, אי תהא נפש בנפש,



ואם כופר, באן דיניו קבועים?



ושלום רב ילווה את פניכם



בכל יומם שנים עשר רגעים.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5005