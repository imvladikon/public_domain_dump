


	
	וזאת ליהודה... (מחזון הסיבילה הרומאית)
	



וזאת ליהודה… (מחזון הסיבילה הרומאית) / שאול טשרניחובסקי


יפת אלהים לחם ויתגל באהל יפות.



ולמחראותיו יט ובכפיו שיר ורגיל,



ובצהלת פרד-בר ובגהוק-שבע וגיל



יטמא נדיבות-עם כשפחות נחרפות.

ופער פיו בשיר, ופריצות וחרפות



במושב מחוקקי-דת על נחשת ועל גויל;



ובהיכל אלהים פרכת-דביר וכליל



מעטפות יעש לו לרגליו המטנפות.

ורעשה העיר וזעקה, ותהי



בת-רומא אז כנחיל הדבורים בכורת,



כבא לרדות דבש המגדלן אל הגדרת.

1
ופליטי אונטין ירימו קול הנהי,



ונסו נכחם מקום שם צר מבצרם מחתות,



ושיר-יהודה אף עמהם בשער טיטוס.



אודיסה, 1920.






אונטין. חלק העיר רומא.  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2976