


	
	טרכנקוט
	



טרכנקוט / שאול טשרניחובסקי


הוי, תופש ההגה, מה-לילה מליל?


1
יראתי! ההופכי הים גלי אכטיס,


שמים לקטיפה משחירה, ובתחתית



הספינה מתפש, מתחבא אל-צל – – –

הס! בלב-התרדמה קול פעמון… ילל,



כמצלצל לנפטר במנזר – – – מי מכתית



אפלה באפלה? מי שקע את-מחצית



הדממה השחורה תוך חרדת האל?

הפעמון מת!… גם הוא מת… הנעץ



הנעלם שרביטו בקלוח של-בעץ,



או עינו קורצת במרחק הרע!?

ומה-שם המקום – מה תחור! קרא!



הטבעה הספינה או עמדה משוט – – –?



– “בית-עלמין המים – הרי טרכנקוט!”



1921






אכטס, Агат,Achat.  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/638