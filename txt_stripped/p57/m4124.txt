


	
	גם תרזה, גם ארן
	




גם תרזה, גם ארן, גם אלון,

בפרדס כלהם נרדמו,

וידם בחציר החגב,

אך חרש מעינים יזרמו.

בין צללים לי פרשו כפיהם

גם תרזה, גם ארן, גם אלון…

מה-אים, מה-שחור הלילה,

לי נשקף משמשות החלון!

מה-אים, מה-שחור הלילה,

אך זעיר-שם יופיעו כוכבים;

עוד קדרה, הה, נפשי ממנו,

כסוה, עפלוה העבים.

לבתי בי – מגדל הדממה

בלילה מלא צללי-צלמות;

בה קפאה אהבתי יוקדה,

שנאתי העזה ממות.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4124