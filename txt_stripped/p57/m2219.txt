


	
	בהליט צל אמש
	



בהליט צל אמש / שאול טשרניחובסקי


בהליט צל אמש הרחבות,



כי ישבתון עובר ושב,



אהבתי מקהלות כוכבים



אביטה תוך נבכי העב.

לי נפשי מגדת בסתר:



כמוני אני בכנף נוד,



הנאוה נבטת חולמת,



ורטבת דמעתה עין-הוד.



שם אז הכוכבים יהלו



בשחקים, ואורם אור פז,



וליל… בתכלת אדמה



נרדמה ומלאתי רז…



1893






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2219