


	
	ליד החלון
	



ליד החלון / רחל המשוררת

לשכנתי – טוביבה


יש גם נחת, גם משהו נחת



בתבל הנוגה הזאת:



בחצר הקטנה, מתחת,



לשכנתי – גנת ירקות.

בגנה, בתלמיה השנים,



תלתלי אפונה יפים



וצנונית חכלילת עינים



וזנבות בצל חצופים.

ומבין התלמים מתחת



אל חלון חדרי המורם



דמות-עבר אהובה ונשכחת



מטפסה ומבטת דומם.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6208