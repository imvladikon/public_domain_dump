


	
	אביב [השכחתי תריסים להבריח]
	



לשרה


השכחתי תריסים להבריח,



אם דלתי לא נעלתי כדין? –



הוא כון השעה והגיח,



והעיר, והסעיר, והרנין.

מה ביני – השקטה – ובינך,



אדמוני, מבשם, ונלהב?



איך אדע להניס מפניך



את אשר לי אגרתי בסתו?

הארגז? האגער בך בזעם?



הארחיק מגבולי? או אולי…



או אולי אתרצה אך הפעם,



רק הפעם… הפעם ודי!



תל-אביב, ניסן תרפ"ו






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/2127