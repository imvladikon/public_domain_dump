


	
	התזכרי ליל אביב?
	



[התזכרי ליל אביב?] / רחל


התזכרי ליל אביב? ריח גשם נדף



מצפה לשואה התעלפה אדמה



מה נעם לשנינו חמדת לבבי



אל הלילה להקשיב בדממה.

נאלמו הפרחים גם היער



במרחק הכחל אשא ברב רעדה…



בלב כה ירבו הזיות עלומים



כפרחים גם אנחנו דבר לא נדה

הסתרגו התפתלו צללי ענפים



על שולי השקיעה בזהב החור.



היא גזלה מאתנו מיטב האורה



ונלחש לה אזי דעכי נא מהר.

ותדעך השקיעה



ואשי שערה הבהבו במרחק.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6729