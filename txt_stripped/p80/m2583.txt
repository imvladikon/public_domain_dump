


	
	Idee
	




מה גדולה תבל ומה שונים אנשיה!



וגם נפש אדם אין חקר לתכונותיה



ומחשבה כאופן תניע גוש-ארץ



עד אשר יכלהו מות, יבואהו קרץ,



אז ישכב ונגדעה קרנו הרמה,



ואל מנוחתו ישוב ונחבא באדמה.



בסתיו על קברו יכסה שלג וקרח,



ובאביב יעטרהו שושן ופרח.



וחולש על הבריאה מצע לא יתנועע,



ועם רמשים ושקצים יתרועע.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2583