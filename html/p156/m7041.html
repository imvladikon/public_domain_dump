<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>המחברת העשרים</title>
	<meta name="author" content="עמנואל הרומי"/>
</head>
<body>

<h1 id="מחברותעמנואלעמנואלהרומי">מחברות עמנואל / עמנואל הרומי</h1>

<p>מחברת עשרים</p>

<blockquote>
<p>אָמַר הַמְחַבּר:</p>
</blockquote>

<blockquote>
<p>אַחֲרֵי אֲשֶר רָאָה הַשָּׂר הַמּוּסָרִים הַנִּזְכָּרִים</p>
</blockquote>

<blockquote>
<p>וְהַתְּפִלוֹת הַמְהֻלָּלוֹת</p>
</blockquote>

<blockquote>
<p>נִפְלָא עֲלֵיהֶם בְּתַכְלִית הַפְּלִיאָה</p>
</blockquote>

<blockquote>
<p>וַיֹּאמֶר אֵלַי: רָאִיתִי יָדְךָ בַשִׁירִים וּבַמְּלִיצוֹת חֲזָקָה וְנוֹרָאָה</p>
</blockquote>

<blockquote>
<p>וּלְךָ לָשׁוֹן מְדַבֶּרֶת גְּדוֹלוֹת כְּאִלּוּ הָיִיתָ בִּימֵי אַנְשֵׁי הַנְּבוּאָה</p>
</blockquote>

<blockquote>
<p>וְלֹא רָאִיתִי שִׁירָה כְּשִׁירְךָ עֹז אוֹזֶרֶת</p>
</blockquote>

<blockquote>
<p>וְכִמְעַט הַגְּבוּל עוֹבֶרֶת</p>
</blockquote>

<blockquote>
<p>רַק שִׁירָה רְאִיתִיהָ לְכָל הַשִּׁירוֹת חוֹדֶרֶת</p>
</blockquote>

<blockquote>
<p>וְהִיא עַל עַמּוּדֵי הַשֵּׂכֶל גֻּלָּה וְכוֹתֶרֶת</p>
</blockquote>

<blockquote>
<p>וּבְרֹאשׁ מְשׁוֹרְרֵי הַזְּמָן עֲטֶרֶת תִּפְאֶרֶת</p>
</blockquote>

<blockquote>
<p>וּתְחִלָּתָהּ עוּרִי מְלִיצָתִי בְּרֹב תִּפְאֶרֶת</p>
</blockquote>

<blockquote>
<p>עוּרִי לְשׁוֹן זָהָב וְהָאַדֶּרֶת</p>
</blockquote>

<blockquote>
<p>רְאִיתִיהָ הֲרֵי יָמִים וְשָׁנִים</p>
</blockquote>

<blockquote>
<p>בְּיַד אֲנָשִׁים מְבִינִים</p>
</blockquote>

<blockquote>
<p>יִשָּׂאוּהָ עַל כָּתֵף יִסְבְּלוּהָ</p>
</blockquote>

<blockquote>
<p>וְעַל רֹאשׁ שִׂמְחָתָם יַעֲלוּהָ</p>
</blockquote>

<blockquote>
<p>וְכָל רוֹאֶהָ לִקְרָאתָהּ יֶחֱרַד</p>
</blockquote>

<blockquote>
<p>וְחָשַׁבְתִּי לְרֹב יָפְיָהּ כִּי בָאָה מִסְפָרַד</p>
</blockquote>

<blockquote>
<p>וְלוּ מְצָאתִיהָ לְרֹב חִשְׁקִי בָהּ וַאֲשֶר אוֹתָהּ אֶאֱהַב</p>
</blockquote>

<blockquote>
<p>נָתַתִּי מִשְׁקָלָהּ זָהָב</p>
</blockquote>

<blockquote>
<p>וְלוּ רָאִיתָ צַחוּת לְשׁוֹנָהּ</p>
</blockquote>

<blockquote>
<p>אָז תְּבָרֵךְ הַמְחַבֵּר בְּשֵׁם אֲדֹנָי רִאשׁוֹנָה</p>
</blockquote>

<blockquote>
<p>וְלוּ תֵרֵד לְעֹמֶק עִנְיָנֶיהָ</p>
</blockquote>

<blockquote>
<p>וְתִרְאֶה סַפִּירֶיהָ וּפְנִינֶיהָ</p>
</blockquote>

<blockquote>
<p>תִּבְרַח מִפָּנֶיהָ</p>
</blockquote>

<blockquote>
<p>וַיְהִי כֶּאֱמֹר הַשָׂר כָּזֹאת לֹא אַחַת וְלֹא שְׁתַּיִם</p>
</blockquote>

<blockquote>
<p>עַד אֲשֶר לְקוֹלוֹ צָלְלוּ הָאָזְנַיִם</p>
</blockquote>

<blockquote>
<p>לֹא יָכֹלְתִּי לְהִתְאַפֵּק וְשָׂחַקְתִּי עַד אֲשֶר דָּמְעוּ הָעֵינָיִם</p>
</blockquote>

<blockquote>
<p>וְכִרְאוֹת הַשָּׂר רֹב שַׂחֲקִי</p>
</blockquote>

<blockquote>
<p>אֲשֶר לֹא הָיָה מֵחֻקִּי</p>
</blockquote>

<blockquote>
<p>כִּמְעַט בּוֹשׁ וְחָפַר</p>
</blockquote>

<blockquote>
<p>וְחָשַׁב לְרֹב שַׂחֲקִי כִּי לִבִּי אֶת בְּרִיתוֹ הֵפַר</p>
</blockquote>

<blockquote>
<p>וַיִּפֶן בְּחֵמָה אֵלַי וַיֹּאמַר</p>
</blockquote>

<blockquote>
<p>חֵי אָנִי אִם רָאִיתָ הַשִּׁיר אֲשֶר אֹמַר</p>
</blockquote>

<blockquote>
<p>מִפַּחְדוֹ לִבְּךָ סָמַר</p>
</blockquote>

<blockquote>
<p>וְעֵינֶיךָ מִבְּכִי חֳמַרְמָר</p>
</blockquote>

<blockquote>
<p>וְלֹא תִתְמַרְמֵר כַּאֲשֶר תִּתְמַרְמָר</p>
</blockquote>

<blockquote>
<p>וָאַעַן וָאֹמַר אֲדֹנִי אַחֲרֵי אֲשֶר הַשִּׁיר הַהוּא תֶאֱהָבֶנּוּ</p>
</blockquote>

<blockquote>
<p>וְרֹאשׁ כָּל הַשִּׁירִים אֲשֶר רָאִיתָ תַּחְשְׁבֶנוּ</p>
</blockquote>

<blockquote>
<p>מַה לַּעֲשׂוֹת לָאִישׁ אֲשֶר לְךָ יִכְתְּבֶנוּ</p>
</blockquote>

<blockquote>
<p>וַיֹּאמֶר הַשָּׂר הִנְנִי נִשְׁבָּע בַּאֲשֶר עָשָׂה אֶרֶץ וְחוּצוֹת</p>
</blockquote>

<blockquote>
<p>כִּי הָאִישׁ אֲשֶר יָשִׁית בְּנַפְשׁוֹ עֵצוֹת</p>
</blockquote>

<blockquote>
<p>וְאֵלַי יִכְתְּבֶנוּ אֶעֱשֶׂה לוֹ מִזָּהָב מִשְׁבָּצוֹת</p>
</blockquote>

<blockquote>
<p>וְהַלְבֵּשׁ אוֹתוֹ מַחֲלָצוֹת</p>
</blockquote>

<blockquote>
<p>וָאַעַן וָאֹמַר חַיֶּיךָ הַשָּׂר אוֹתִי תַלְבִּישׁ בִּגְדֵי חֹפֶשׁ</p>
</blockquote>

<blockquote>
<p>כִּי הַיּוֹם אֶתֵּן לְלִבְּךָ נֹפֶשׁ</p>
</blockquote>

<blockquote>
<p>וְעַתָּה הִכּוֹן וְהָכֵן לְךָ בִּגְדֵי חֶמְדָּה</p>
</blockquote>

<blockquote>
<p>כִּי אִתִּי הַשִּׁירָה הַחֲמוּדָה</p>
</blockquote>

<blockquote>
<p>וַיָּפָג לֵב הַשָּׂר כִּי לֹא הֶאֱמִין</p>
</blockquote>

<blockquote>
<p>וָאַעַן וָאֹמַר חַי אָנִי אִם אִשׁ לְהַשְׂמִיל וּלְהַמִין</p>
</blockquote>

<blockquote>
<p>כִּשְׁמֹעַ הַשָּׂר עָלַז לִבּוֹ</p>
</blockquote>

<blockquote>
<p>וַתְּחִי רוּחוֹ בְקִרְבּוֹ</p>
</blockquote>

<blockquote>
<p>וַיֹּאמֶר אֵלָי בַּאֲשֶר אָהַבְתִּי תַחְמֹד</p>
</blockquote>

<blockquote>
<p>מְהֵרָה חוּשָׁה אַל תַּעֲמֹד</p>
</blockquote>

<blockquote>
<p>וְהָבֵא לִי הַשִּׁיר אֲשֶר אָהַבְתִּי</p>
</blockquote>

<blockquote>
<p>כּי לִרְאוֹתוֹ תָאַבְתִּי</p>
</blockquote>

<blockquote>
<p>וָאַעַן וָאֹמַר הִנֵּה לְךָ הַשָּׂר הַשִּׁיר אֲשֶר תִּשְׁאָלֵהוּ</p>
</blockquote>

<blockquote>
<p>הַרְחֵב פִּיךָ וַאֲמַלְאֵהוּ
<br></p>
</blockquote>

<h2 id="וָאֹמַר:">וָאֹמַר:</h2>

<blockquote>
<p>עוּרִי מְלִיצָתִי בְּרֹב תִּפְאֶרֶת</p>
</blockquote>

<blockquote>
<p>עוּרִי לְשׁוֹן זָהָב וְהָאַדֶּרֶת</p>
</blockquote>

<blockquote>
<p>הִתְעוֹרְרִי הִתְנַעֲרִי מַה תֵּלְכִי</p>
</blockquote>

<blockquote>
<p>עַל מַעֲרֶכֶת שִׁיר כְּמוֹ חִגֶּרֶת</p>
</blockquote>

<blockquote>
<p>מַה תֵּזְלִי / לִמְאֹד לְשַׁנּוֹת טַעֲמֵךְ</p>
</blockquote>

<blockquote>
<p>בֹּאִי וּמַה זֶה אַתְּ כְּמִתְנַכֶּרֶת</p>
</blockquote>

<blockquote>
<p>חֶרֶב תְּבוּנָתִי וּמַה לָךְ תִּשְׁקְטִי</p>
</blockquote>

<blockquote>
<p>חֶרֶב חֲלַל גָּדוֹל וְהַחוֹדֶרֶת</p>
</blockquote>

<blockquote>
<p>מַה תֵּשְׁבִי בֵּין מִשְׁפְּתֵי תַעְרֵךְ וּמַה</p>
</blockquote>

<blockquote>
<p>לָךְ תִּירְאִי וַתֵּלְכִי קוֹדֶרֶת</p>
</blockquote>

<blockquote>
<p>אִי יַם תְּבוּנָתִי הֲתָנוּס מִפְּנֵי</p>
</blockquote>

<blockquote>
<p>שִׁירַת אֲבִיגְדוֹר הוֹדְךָ זוֹכֶרֶת</p>
</blockquote>

<blockquote>
<p>יַרְדֵּן תְּעוּדוֹת מַה לְךָ תִּסֹּב אֲחוֹ-</p>
</blockquote>

<blockquote>
<p>רַנִית וְדִמִּיתָ לְיָם כִּנֶרֶת</p>
</blockquote>

<blockquote>
<p>הָיוּ זְמִירַיִךְ חֲקוּקִים עַל פְּנֵי</p>
</blockquote>

<blockquote>
<p>תֵבֵל בְּעֵט בַּרְזֶל וְגַם עוֹפֶרֶת</p>
</blockquote>

<blockquote>
<p>עוּרִי מְלִיצָתִי וְאֵלָיו דַבְּרִי</p>
</blockquote>

<blockquote>
<p>פָּנִים בְּפָנִים אַל תְּהִי סוֹרֶרֶת</p>
</blockquote>

<blockquote>
<p>וּקְחִי בְיָדֵךְ שִׁיר וּפָנָיו קַדְּמִי</p>
</blockquote>

<blockquote>
<p>כִּי יֵשׁ וְיֵשׁ אֶל פָּעֳלֵךְ מַשְׂכֹּרֶת</p>
</blockquote>

<blockquote>
<p>כָּזֹאת וְכָזֹאת תֹּאמְרִי אֵלָיו אֲנִי</p>
</blockquote>

<blockquote>
<p>חוֹלַת אֲהָבִים טוּבְךָ שׁוֹחֶרֶת</p>
</blockquote>

<blockquote>
<p>דּוֹדִי נְגִידִי קַח בְּרָכָה הוּבְאָה</p>
</blockquote>

<blockquote>
<p>מִקִּיר לְבָבִי לָךְ מְאֹד נוֹהֶרֶת</p>
</blockquote>

<blockquote>
<p>יִהְיוּ לְרָצוֹן מַעֲנֵי אַף יִזְּלוּ</p>
</blockquote>

<blockquote>
<p>כַּטַּל וְשִׂיחִי יֶעֱרַב כִּקְטֹרֶת</p>
</blockquote>

<blockquote>
<p>דּוֹדִי בְּחַנְתִּיךָ צְרַפְתִּיךּ בְּכוּר</p>
</blockquote>

<blockquote>
<p>מִבְחַן מְצָאתִיךָ בְּיַד גּוֹבֶרֶת</p>
</blockquote>

<blockquote>
<p>אֶזְרַע בְּךָ שִׁירַי וּמֵאָה אֶמְצְאָה</p>
</blockquote>

<blockquote>
<p>עַל כָּל אֲשֶר נַפְשִׁי בְךָ שׁוֹעֶרֶת</p>
</blockquote>

<blockquote>
<p>לֹא יָדְעָה נַפְשִׁי אֲבָל הַיּוֹם לְבַד</p>
</blockquote>

<blockquote>
<p>כַּמָּה וְכַמָּה חַרְבְּךָ דוֹקֶרֶת</p>
</blockquote>

<blockquote>
<p>תִּלְאֶה יְחִידָתִי לְהָכִיל גָּדְלְךָ</p>
</blockquote>

<blockquote>
<p>הִיא מִמְּךָ תִבְרַח וְלָךְ חוֹזֶרֶת</p>
</blockquote>

<blockquote>
<p>קַמְתָּ לְרוֹעֶה נֶאֱמָן דּוֹר לֶאֱסוֹף</p>
</blockquote>

<blockquote>
<p>הַצּוֹלְעָה גַּם לַחֲבוֹשׁ נִשְׁבֶּרֶת</p>
</blockquote>

<blockquote>
<p>בָּךְ יִמְצְאוּ אִישִׁים יְסוֹדוֹת הָאֱמוּן</p>
</blockquote>

<blockquote>
<p>לוּ תִהְיֶה כָּל הָאֱמֶת נֶעְדֶּרֶת</p>
</blockquote>

<blockquote>
<p>תִּמְשֹׁךְ בְּחַכַּת שִׁירְךָ לִבִּי וְעַל</p>
</blockquote>

<blockquote>
<p>לֵב כָּל נְדִיב עַם תִפְרְשָׂה מִכְמֹרֶת</p>
</blockquote>

<blockquote>
<p>פֶּצַע אֲהָבֶיךָ לְכָל דּוֹר נֶאֱמָן</p>
</blockquote>

<blockquote>
<p>אָכֵן נְשִׁיקַת בִּלְתְּךָ נֶעְתֶּרֶת</p>
</blockquote>

<blockquote>
<p>הָמוּ לְךָ מֵעַי וְגַם הָמוּ לְךָ</p>
</blockquote>

<blockquote>
<p>הַלֵּב וְהַכָּבֵד וְהַיֹּתֶרֶת</p>
</blockquote>

<blockquote>
<p>נַפְשִׁי בְנַפְשֶׁךָ צְרוּרָה נִקְשְׁרה</p>
</blockquote>

<blockquote>
<p>אוּלָם בְּכָל דּוֹד בִּלְתְּךָ גוֹעֶרֶת</p>
</blockquote>

<blockquote>
<p>אֶשְׁאַף כְּעֶבֶד צֵל וְדִמִּיתִי לְמוֹ</p>
</blockquote>

<blockquote>
<p>הָרָה אֲשֶׁר כָּל יוֹם וְלֵיל סוֹפֶרֶת</p>
</blockquote>

<blockquote>
<p>נַפְשִׁי בְּךָ תָגִיל צְבִי חִשְׁקִי וּבָךְ</p>
</blockquote>

<blockquote>
<p>מִתְהַלֲלָה תָמִיד וּמִתְפָּאֶרֶת</p>
</blockquote>

<blockquote>
<p>תִּבְחַר לְהִסְתּוֹפֵף בְּבֵיתָךְ הַצְּבִי</p>
</blockquote>

<blockquote>
<p>מִדּוּר בְּבֵית בִּלְתָּךְ וּמִתְגּוֹרֶרֶת</p>
</blockquote>

<blockquote>
<p>תַּבִּיט תְּמוּנָתָךְ בְּעֵין הִדּוּר אֲבָל</p>
</blockquote>

<blockquote>
<p>הִיא מֵרְאוֹת זוּלָתְךָ עִוֶּרֶת</p>
</blockquote>

<blockquote>
<p>מִיּוֹם אֲשֶׁר נַפְשִׁי יְדָעָתָךְ בְשֵׁם</p>
</blockquote>

<blockquote>
<p>שָׁבָה לְרֹב הָאַהֲבָה שִֹבֹּרֶת</p>
</blockquote>

<blockquote>
<p>הִתְנַצְּלָה עֶדְיָה לְנוּדָהּ וַתְּהִי</p>
</blockquote>

<blockquote>
<p>מִיּוֹם פְּרִידָה כָאֳנִי סֹעֶרֶת</p>
</blockquote>

<blockquote>
<p>לָשׁוּב לְיַבֶּשֶׁת מְנוּחָה אֶל מְחוֹז</p>
</blockquote>

<blockquote>
<p>חֶפְצָהּ בְּכָל לִבָּהּ הֲכִי חוֹתֶרֶת</p>
</blockquote>

<blockquote>
<p>לוּלֵי אֲשֶׁר לָשׁוּב מְהֵרָה יִחֲלָה</p>
</blockquote>

<blockquote>
<p>אָז יוֹם פְּרִידָה הָיְתָה נִגְזֶרֶת</p>
</blockquote>

<blockquote>
<p>דּוֹדִי בְטֶרֶם בּוֹא זְמִירֶיךּ הֲכִי</p>
</blockquote>

<blockquote>
<p>צָרָה יְחִידָתִי כְּמוֹ מַבְכֶּרֶת</p>
</blockquote>

<blockquote>
<p>אָכֵן בְּבוֹאָם הָיְתָה נַפְשִׁי כְזֹ-</p>
</blockquote>

<blockquote>
<p>הַר הָרְקִיעִים זָהֳרָהּ עַל לְבָבִי וַעֲנַדְ-</p>
</blockquote>

<blockquote>
<p>תִּים כַּעֲנָקִים לִי עֲלֵי גַרְגֶּרֶת</p>
</blockquote>

<blockquote>
<p>מַה יָקְרָה שִׁירָתְךָ הַשָּׂר וּמָה</p>
</blockquote>

<blockquote>
<p>נָעְמָה אֱלֵי לִבִּי וּמַה נֶּהְדֶּרֶת</p>
</blockquote>

<blockquote>
<p>שִׁירָתְךָ הַשָּׂר נְגִידִי תַּחֲרִישׁ</p>
</blockquote>

<blockquote>
<p>בַּדִּים וְאוֹתוֹת קֹסְמִים מֵפֶרֶת</p>
</blockquote>

<blockquote>
<p>הַשּׁוֹכְנִים עָפָר לְרֵיחָהּ יִחְיוּ</p>
</blockquote>

<blockquote>
<p>אַף הָרְפָאִים מִשְּׁאוֹל עוֹרֶרֶת</p>
</blockquote>

<blockquote>
<p>מָשְׁכָה בְיָפְיָהּ הַלְּבָבוֹת וַתְּהִי</p>
</blockquote>

<blockquote>
<p>שִׁירַת אֱנוֹשׁ זוּלָתְךָ מַמְזֶרֶת</p>
</blockquote>

<blockquote>
<p>הִיא לַתְּבוּנָה אֵם וְכִמְעַט מַעֲמַד</p>
</blockquote>

<blockquote>
<p>שֵׂכֶל חֲשַׁבְתִּיהָ וְגַם נִבְצֶרֶת</p>
</blockquote>

<blockquote>
<p>הִיא הָיְתָה אָמוֹן לְמוֹ דַעַת וְאֵם</p>
</blockquote>

<blockquote>
<p>לַשִּׁיר וְלַמִּקְרָא וְלַמָּסֹרֶת</p>
</blockquote>

<blockquote>
<p>הִיא נֹזְלָה גִשְׁמֵי נְדָבוֹת הֵן כְּעֵין</p>
</blockquote>

<blockquote>
<p>שַׁחַק וְטַל אוֹרוֹת הֲכִי מַמְטֶרֶת</p>
</blockquote>

<blockquote>
<p>הָיוּ מְלִיצוֹת הַמְּלִיצִים כַּחֲלוֹם</p>
</blockquote>

<blockquote>
<p>הַבָּא בְרֹב עִנְיָן וְהִיא פוֹתֶרֶת</p>
</blockquote>

<blockquote>
<p>תִּדְמֶה לְבִכּוּרָה בְרֵאשִׁיתָה וְאַךְ</p>
</blockquote>

<blockquote>
<p>שִׁירַת נְדִיבִים דָּמְתָה בַקָּרֶת</p>
</blockquote>

<blockquote>
<p>רִפְאוּת לְשָרְרִי הִיא וְגַם שִׁקוּי לְעַצְ-</p>
</blockquote>

<blockquote>
<p>מוֹתַי וְשִׁיר זוּלָתְךָ מַמְאֶרֶת</p>
</blockquote>

<blockquote>
<p>תּשְׂחַק לְיוֹם אַחְרוֹן וְתָבוּז יִקְהַת</p>
</blockquote>

<blockquote>
<p>עַמִּים בְּגַאְוָתָהּ וּמִשְׂתָּרֶרֶת</p>
</blockquote>

<blockquote>
<p>עַל כָּל דְּרָכֶיהָ מְאוֹרוֹת נָגְהוּ</p>
</blockquote>

<blockquote>
<p>יָקוּם כְּהַיוֹם אֶת אֲשֶׁר גוֹזֶרֶת</p>
</blockquote>

<blockquote>
<p>מֵרֹאשׁ יְנִיקוֹת הַמְּלִיצָה קָטְפָה</p>
</blockquote>

<blockquote>
<p>רִק מֵחֲרָזִים לָקְחָה צַמֶּרֶת</p>
</blockquote>

<blockquote>
<p>יִתְעוֹרֲרוּ כָל יוֹרְדֵי בוֹר לוּ עֲלֵי-</p>
</blockquote>

<blockquote>
<p>הֶם שֵׁש פְּעָמִים תִּהְיֶה גוֹהֶרֶת</p>
</blockquote>

<blockquote>
<p>מִי מוֹשְׁכוֹת שִׁירָתְךָ יִפְתַּח וּמִי</p>
</blockquote>

<blockquote>
<p>זֹאת מַעֲדַנוֹת זָהֳרָה קוֹשֶׁרֶת</p>
</blockquote>

<blockquote>
<p>תִּפְתַּח בְּשִׁיר חָדָשׁ וְאֵין סֹגֵר וּמִי</p>
</blockquote>

<blockquote>
<p>יוֹאֵל וְיִפְתַּח כַּאֲשֶׁר סוֹגֶרֶת</p>
</blockquote>

<blockquote>
<p>לָהּ יִקְּדוּ שָׂרִים וְיִכְרָעוּ וְלָהּ</p>
</blockquote>

<blockquote>
<p>יִשְׁתַּחֲווּ לוּ הָיְתָה נִכֶּרֶת</p>
</blockquote>

<blockquote>
<p>תּוֹצִיא לְאוֹר כָּל תַּעֲלֻמָה וַתְּהִי</p>
</blockquote>

<blockquote>
<p>דֶּלֶת וּמַפְתֵּחַ לְכָל מִסְגֶּרֶת</p>
</blockquote>

<blockquote>
<p>טוֹב עוֹלֲלוֹת שִׁירָתְךָ דוֹר מִבְּצִיר</p>
</blockquote>

<blockquote>
<p>שִׁירַת נְדִיבֵי עָם וּבָם עֹצֶרֶת</p>
</blockquote>

<blockquote>
<p>חֶמְדָה יְחִידָתִי סְפִיחֶךָ וְאֶת</p>
</blockquote>

<blockquote>
<p>עִנְבֵי נְזִירֶיךָ הֱיוֹת בּוֹצֶרֶת</p>
</blockquote>

<blockquote>
<p>תִּשְׁאַב בְּשָׂשׂוֹן מֵי עֲיָנוֹת שִׂכְלְךָ</p>
</blockquote>

<blockquote>
<p>אַף שִׁבֳּלֵי חַסְדָּךְ תְהִי קוֹצֶרֶת</p>
</blockquote>

<blockquote>
<p>עוֹרֵךְ לְהוֹד שִׁירָךְ זָמִיר זוּלָתְךָ</p>
</blockquote>

<blockquote>
<p>עוֹרֵךְ לְקוֹל צִפּוֹר אֲתוֹן נוֹעֶרֶת</p>
</blockquote>

<blockquote>
<p>הַשִּׂיר לְךָ יֵאוֹת וְאָכֵן בִּלְתְּךָ</p>
</blockquote>

<blockquote>
<p>בַּשִּׁיר כְּגַנָּב בָּא בְּתוֹך מַחְתֶּרֶת</p>
</blockquote>

<blockquote>
<p>לָשׁוֹן אֲשֶר תָּקוּם לְמִשְׁפָּט אִתְּךָ</p>
</blockquote>

<blockquote>
<p>תַּרְשַׁע בְּעֵת בָּהּ תִּגְעֲרָה מִגְעֶרֶת</p>
</blockquote>

<blockquote>
<p>תַּעַשׂ לְךָ בָּתִּים בְּשִׁירִים נִמְרְצוּ</p>
</blockquote>

<blockquote>
<p>עֵת הַמְּלִיצִים יַעֲשׂוּ מִנְהֶרֶת</p>
</blockquote>

<blockquote>
<p>עֶרְכָּךְ לְמוּל כָּל שָׁר כְּעֶרֶךְ הַצְּבִי</p>
</blockquote>

<blockquote>
<p>רוֹעֶה בְשׁוֹשַנִּים לְמוּל חַזֶּרֶת</p>
</blockquote>

<blockquote>
<p>הָיָה תְמוֹל הַשִּיר דְּבָרוֹ נֶעֱלָם</p>
</blockquote>

<blockquote>
<p>אַף מַעֲלָתוֹ מֵאֱנוֹשׁ נִסְתֶּרֶת</p>
</blockquote>

<blockquote>
<p>גַּם הַמְּלִיצָה נִסְתְּרָה לֹא יָדְעָה</p>
</blockquote>

<blockquote>
<p>אִישׁ הָיְתָה הָעֹבְרִים שׂוֹכֶרֶת</p>
</blockquote>

<blockquote>
<p>עַד שִׂכְלְךָ בָא עַד מְלוֹן קִצָּהּ וְגַם</p>
</blockquote>

<blockquote>
<p>קוֹרֵא וּפוֹשֵׁט בָּהּ כְּמוֹ אִגֶרֶת</p>
</blockquote>

<blockquote>
<p>יָעֹד יְעַדְתָּהּ עוֹד וְגַם הִנֵּה לְךָ</p>
</blockquote>

<blockquote>
<p>הָרָה וְיֹלֶדֶת וְגַם דֹּגֶרֶת</p>
</blockquote>

<blockquote>
<p>מַה נִפְלָאָה אַהֲבָתָךְ הַצְּבִי</p>
</blockquote>

<blockquote>
<p>הָיְתָה בְתוֹךְ לִבִּי כְּאֵשׁ בּוֹעֶרֶת</p>
</blockquote>

<blockquote>
<p>שָׁרְשָׁהּ בְּתוֹךְ לִבִּי וְהִנֵּה עַל שְׂפַת</p>
</blockquote>

<blockquote>
<p>לָשׁוֹן כְּאַפִּיק נַחֲלָה נִגֶּרֶת</p>
</blockquote>

<blockquote>
<p>לֹא יָכְלָה עוֹד הַצְפּינוֹ חִשְׁקְךָ</p>
</blockquote>

<blockquote>
<p>שָׁמָּה לְשׁוֹנִי לִהְיוֹת דּוֹבֶרֶת</p>
</blockquote>

<blockquote>
<p>קַח נָא נְשִׂיא הַדּוֹר תְּשׁוּרָה מִידֵי</p>
</blockquote>

<blockquote>
<p>עַבְדָּךְ אֲשֶר נַפְשׁוֹ בְךָ נִקְשֶׁרֶת</p>
</blockquote>

<blockquote>
<p>תִּצְמָא לְךָ נַפְשׁוֹ וְתַפְלִיא לַעֲשׂוֹת</p>
</blockquote>

<blockquote>
<p>הַטּוֹב בְּעֵינֶיךָ וּמִתְמַכֶּרֶת</p>
</blockquote>

<blockquote>
<p>כִּי יָדְךָ יַרְדֵּן תְּכוּנוֹת תַּעֲמִיד</p>
</blockquote>

<blockquote>
<p>אַף יַם תְּעוּדוֹת רֹם בְּעֹז פּוֹרֶרֶת</p>
</blockquote>

<blockquote>
<p>לוּ תֹאמְרָה שֶׁמֶשׁ בְּגִבְעוֹן דֹּם וְיָ-</p>
</blockquote>

<blockquote>
<p>רֵחַ לְקוֹלָךְ שָׁמְרוּ מִשְׁמֶרֶת</p>
</blockquote>

<blockquote>
<p>תִּבְחַר וְתִקְרַב אֵת מְלִיצָתִי כְמוֹ</p>
</blockquote>

<blockquote>
<p>עוֹלָל עֲלֵי יַד אַהֲרֹן נִקְטֶרֶת</p>
</blockquote>

<blockquote>
<p>תָּשִׁיר בְּשִׁיר חָדָשׁ לְךָ וּלְהַחֲזִיק</p>
</blockquote>

<blockquote>
<p>בָּךְ קוֹרְאָה בִשְׁמָךְ וּמִתְעוֹרֶרֶת</p>
</blockquote>

<blockquote>
<p>הֵא שִׁיר יָסַדְתִּיו מִפְּנִינֵי מַאֲמָר</p>
</blockquote>

<blockquote>
<p>לִהְיוֹת עֲלֵי רֹאשָׁךְ לְהוֹד וַעְטֶרֶת
<br><br />
וַיְהִי כִּשְׁמֹעַ הַשָּׂר הַשִּׁיר וּדְבָרָיו הַיְקָרִים</p>
</blockquote>

<blockquote>
<p>פָּשַׁט אֶת בְּגָדָיו וְלָבַשׁ בְּגָדִים אֲחֵרִים</p>
</blockquote>

<p><a href="#fn:1" id="fnref:1" title="see footnote" class="footnote"><sup>1</sup></a>
וְהִלְבִּישֵׁנִי בְּגָדָיו הַחֲמוּדוֹת וּמְעִילָיו</p>

<blockquote>
<p>וּכְתֹנֶת הַפַּסִּים אֲשֶר עָלָיו</p>
</blockquote>

<blockquote>
<p>וַיְכַסֵּנִי מֶשִׁי וַיִּנְעָלֵנִי תָּחַשׁ</p>
</blockquote>

<blockquote>
<p>וַיֹּאמַר בֶּאֱמֶת הָיָה מְחַבֵּר זֶה הַשִּׁיר חֲכַם חֲרָשִׁים וּנְבוֹן לָחַשׁ</p>
</blockquote>

<blockquote>
<p>וְכָל מְשׁוֹרְרֵי הַזְּמַן בִּלְעָדָיו אָכְלוּ פְּרִי כָחַשׁ</p>
</blockquote>

<blockquote>
<p>וּבְחֵפֶץ גָּדוֹל הָיִיתִי מַבִּיט תְּמוּנָתוֹ</p>
</blockquote>

<blockquote>
<p>אִם הוּא תָמִים כְּמַעֲלָתוֹ</p>
</blockquote>

<blockquote>
<p>מִי יִתֵּן יָדַעְתִּי וָאֶמְצָאֵהוּ אָבֹא עַד תְּכוּנָתוֹ</p>
</blockquote>

<blockquote>
<p>וָאֹמַר אֶל הַשָּׂר אֱמֹר נָא נֵזֶר תִּפְאַרְתִּי</p>
</blockquote>

<blockquote>
<p>אִם אַרְאֶךָּ הָאִישׁ אֲשֶר חִבְּרוֹ מַה מַשְׂכֻּרְתִּי</p>
</blockquote>

<blockquote>
<p>וַיֹּאמֶר הַשָּׂר הִנְנִי נִשְׁבָּע בֶּאֱמוּנָתִי</p>
</blockquote>

<blockquote>
<p>כִּי תִהְיֶה נֶאֱמֶנֶת לְךָ אַהֲבָתִי</p>
</blockquote>

<blockquote>
<p>וְאַתָּה תִהְיֶה עַל בֵּיתִי</p>
</blockquote>

<blockquote>
<p>וְהָאִישׁ הַהוּא עַל שִׁכְמִי אֶשָּׂאֶנּוּ</p>
</blockquote>

<blockquote>
<p>וַעֳטָרוֹת לִי אֶעֶנְדֶנּוּ</p>
</blockquote>

<blockquote>
<p>כִּי הוּא יִהְיֶה אִישׁ סוֹדִי וַחֲמוּדִי</p>
</blockquote>

<blockquote>
<p>חַגִּי חָדְשִׁי וְשַׁבַּתִּי וְכָל מוֹעֲדִי</p>
</blockquote>

<blockquote>
<p>וְיַחְדָּו נִהְיֶה שַׁעֲשׁוּעִים יוֹם יוֹם</p>
</blockquote>

<blockquote>
<p>וּבוֹ נִמְצָא לְפִיד יוֹם פִּדְיוֹם</p>
</blockquote>

<blockquote>
<p>וָאַעַן וָאֹמַר דַּע אֲדֹנִי הַשָּׂר כִּי הָאִישׁ אֲשֶר אַתָּה שׁוֹאֵל</p>
</blockquote>

<blockquote>
<p>הוּא הַנּוֹשֵׂא דֶגֶל אַהֲבָתְךָ עִמָּנוּאֵל</p>
</blockquote>

<blockquote>
<p>הַמְדַבֵּר אֵלֶיךָ פָּנִים בְּפָנִים</p>
</blockquote>

<blockquote>
<p>אֲשֶר נִרְאוּ עַל פִּיו אֵלֶה הַנִּצָּנִים</p>
</blockquote>

<blockquote>
<p>וְעַל פִּיו יִסְעוּ וְעַל פִּיו חוֹנִים</p>
</blockquote>

<blockquote>
<p>חַיּוֹת הַשִּׁיר וְהָאוֹפַנִּים</p>
</blockquote>

<blockquote>
<p>כִּשְׁמֹעַ הַשָּׂר דְּבָרַי חִבְּקַנִי וּנְשָׁקַנִי</p>
</blockquote>

<blockquote>
<p>וְכַאֲשֶׁר יִדְבַּק הָאֵזוֹר אֶל מָתְנֵי אִישׁ אֵלָיו הִדְבִּקַנִי</p>
</blockquote>

<blockquote>
<p>וַיַּרְכִּיבֵנִי בְּמִרְכֶּבֶת הַמִּשְׁנֶה</p>
</blockquote>

<blockquote>
<p>וַיּוֹסֶף אֵת כָּל אֲשֶׁר נָתַן אֵלַי לְמִשְׁנֶה</p>
</blockquote>

<blockquote>
<p>וַיְהִי בִּהְיוֹתִי בְּבֵית הַשָּׂר שׁוֹתֶה מַמְתַּקִּים וְאוֹכֵל מַשְׁמַנִּים</p>
</blockquote>

<blockquote>
<p>וְלוֹבֵשׁ שָׁנִי עִם עֲדָנִים</p>
</blockquote>

<blockquote>
<p>וְהִנֵּה שְלֹשָׁה אֲנָשִׁים מִדְיָנִים</p>
</blockquote>

<blockquote>
<p>מִגֹּאֲלֵי הַשָּׂר וַאֲחֻזַּת מֵרֵעָיו</p>
</blockquote>

<blockquote>
<p>וּמֵחֶבְרַת מְיֻדָּעָיו</p>
</blockquote>

<blockquote>
<p>בָּאוּ אֶל בֵּית הַשָּׂר וַיִּהְיוּ שָׁם</p>
</blockquote>

<blockquote>
<p>הָאֶחָד אֲשֶׁר הוּא אָשֹׁם אָשָׁם</p>
</blockquote>

<blockquote>
<p>כִּי הָיוּ לוֹ בִגְדֵי חֹפֶשׁ לְרִכְבָּה</p>
</blockquote>

<blockquote>
<p>וּכְדֵי לְהַכְאִיב נַפְשִׁי וּלְהַעֲצִיבָהּ</p>
</blockquote>

<blockquote>
<p>הָיָה שֹאֵל מִמֶּנִּי בְּגָדַי וּמִנְעָלַי</p>
</blockquote>

<blockquote>
<p>וְאַדַּרְתִּי וּמְעִילַי</p>
</blockquote>

<blockquote>
<p>וְאִם הָיִיתִי שֹאֵל מִמֶּנּוּ דָבָר יְמָאֵן אֵלָי</p>
</blockquote>

<blockquote>
<p>וְהַשֵּׁנִי יִקַּח בְּגָדַי בַּסֵּתֶר וַיַּלְבִּישֵׁם</p>
</blockquote>

<blockquote>
<p>וְהַשְּׁלִישִׁי כָאָשָׁם אַכְזָרִי הוּא וְלֹא יְרַחֵם</p>
</blockquote>

<blockquote>
<p>וּבְיָד חֲזָקָה יִקָּחֵם</p>
</blockquote>

<blockquote>
<p>וַאֲנִי הָיִיתִי בְכָל זֶה מַחֲרִישׁ</p>
</blockquote>

<blockquote>
<p>וְהַיָּגוֹן בְּלִבִּי יַשְׁרִישׁ</p>
</blockquote>

<blockquote>
<p>כְּנָחָשׁ יִשּׁוֹךְ וּכְצִפְעוֹנִי יַפְרִישׁ</p>
</blockquote>

<blockquote>
<p>עַד אֲשֶר נִרְאוּ בְּפָנַי שְׂעִפֵּי הַדְּאָגָה</p>
</blockquote>

<blockquote>
<p>וְדָלִפָה נַפְשִׁי מִתּוּגָה</p>
</blockquote>

<blockquote>
<p>וַיְהִי הַיּוֹם מְצָאַנִי הַשָּׂר סַר וְזָעֵף וּכְסָלַי מָלְאוּ נִקְלֶה</p>
</blockquote>

<blockquote>
<p>וַיֹּאמֶר אֵלַי מַדּוּעַ פָּנֶיךָ רָעִים וְאַתָּה אֵינְךָ חוֹלֶה</p>
</blockquote>

<blockquote>
<p>וָאֹמַר אֶל הַשָּׂר אֲדֹנִי וּמַדּוּעַ לֹא יֵרְעוּ פָנַי</p>
</blockquote>

<blockquote>
<p>וּבְגָדַי הַחֲמוּדוֹת מַחֲמַד עֵינַי וַעֲדָנַי</p>
</blockquote>

<blockquote>
<p>נְתוּנִים לְעַם אַחֵר וְרוֹאוֹת עֵינַי</p>
</blockquote>

<blockquote>
<p>וְלוּלֵי יָרֵאתִי מַעֲלָתְךָ אָמַרְתִּי בְשִׂירִי</p>
</blockquote>

<blockquote>
<p>עַל כָּל הַלּוֹבְשִׂים מַלְבּוּשׁ נָכְרִי</p>
</blockquote>

<blockquote>
<p>דִּבְרֵי בוּז וְקָלוֹן וּנְבָלוֹת</p>
</blockquote>

<blockquote>
<p>יַעֲשׂוּ בָהֶם רֹשֶׁם יוֹתֵר מִפְּצָעִים וַחֲבָלוֹת</p>
</blockquote>

<blockquote>
<p>כִּי לִי עַל אַנְשֵׁי עַוְלוֹת</p>
</blockquote>

<blockquote>
<p>לָשׁוֹן מְדַבֶּרֶת גְּדוֹלוֹת</p>
</blockquote>

<blockquote>
<p>וַיֹּאמֶר הַשָּׂר אַשְׁבִּיעֲךָ בְּאַהֲבָתִי הַיְקָרָה</p>
</blockquote>

<blockquote>
<p>לְחַבֵּר עַל כָּל אֶחָד מֵהֶם שִׁירָה</p>
</blockquote>

<blockquote>
<p>וּקְבַע שִׁיר כָּל אֶחָד מֵהֶם בְּדַלְתֵי חַדְרוֹ</p>
</blockquote>

<blockquote>
<p>וּכְתֹב עָלָיו כָּכָה יֵעָשֶׂה לָאִישׁ אֲשֶר לֹא יַחְפֹּץ הַשָּׂר בִּיקָרוֹ</p>
</blockquote>

<blockquote>
<p>וָאָקוּם בְּמִצְוַת הַשָּׂר וָאֲחַבֵּר שְׁלֹשָׁה שִׁירִים</p>
</blockquote>

<blockquote>
<p>בְּעִנְיָן אֶחָד מְדַבְּרִים</p>
</blockquote>

<blockquote>
<p>וְקָבַעְתִּי כָּל אֶחָד מֵהֶם בְּדַלְתֵי חַדְרוֹ</p>
</blockquote>

<blockquote>
<p>לְמַעַן יַכִּיר כָּל אֶחָד מֵהֶם מַעֲלָתוֹ וְקִצּוּרוֹ</p>
</blockquote>

<blockquote>
<p>כִּי לֹא כְּצוּרִי צוּרוֹ</p>
</blockquote>

<blockquote>
<p>וְיַכִּיר מֵהַיּוֹם אֲשֶר עַד כֹּה לֹא הִכִּירוֹ</p>
</blockquote>

<blockquote>
<p>וְזֶה הַשִּיר אֲשֶר חִבַּרְתִּי בְּדִבְרֵי בוּז וּנְבָלָה</p>
</blockquote>

<blockquote>
<p>עַל הָאִישׁ אֲשֶר הָיָה לוֹקֵחַ בְּגָדַי בְּהַשְׁאָלָה</p>
</blockquote>

<blockquote>
<p>לִהְיוֹת לוֹ לְשַׁמָּה לְחֶרְפָּה וְלִקְלָלָה</p>
</blockquote>

<blockquote>
<p>וְרָבְצָה בוֹ כָּל הָאָלָה
<br><br />
נָבָל אֲשֶר תִּשְׁאַל וְלֹא תַשְׁאִיל</p>
</blockquote>

<blockquote>
<p>וּבְהוֹן אֲחֵרִים תִּהְיֶה נֶעְזָר</p>
</blockquote>

<blockquote>
<p>תַּחְמֹל עֲלֵי צֹאנָךְ וְאֵת כִבְשַׂת</p>
</blockquote>

<blockquote>
<p>אִישׁ רָשׁ תְּזַבֵּחַ וְתִתְאַכְזָר</p>
</blockquote>

<blockquote>
<p>לוּ יֻתְּנוּ עָרְלוֹת בְּהַשְׁאָלָה</p>
</blockquote>

<blockquote>
<p>אָז תִּהְיֶה בּוֹעֵל בְּעָרְלַת זָר
<br><br />
וְזֶה הַשִּׁיר אֲשֶר חִבַּרְתִּי עַל הָאִישׁ אֲשֶר בַּסֵּתֶר יִקָּחֵם</p>
</blockquote>

<blockquote>
<p>וְהוּא אַכְזָרִי וְלֹא יְרַחֵם
<br><br />
רְאוּ נָבָל יְהִי רַע אַחֲרִיתוֹ</p>
</blockquote>

<blockquote>
<p>וְשָׁמַיִם יְגַלּוּ אֵת עֲוֹנוֹ</p>
</blockquote>

<blockquote>
<p>אֲשֶר לוֹ צֹאן וְכִבְשַׂת רָשׁ יְאַוֶּה</p>
</blockquote>

<blockquote>
<p>לְקַחְתָּהּ לוֹ בְּחֶמְלָתוֹ לְצֹאנוֹ</p>
</blockquote>

<blockquote>
<p>וְלוֹ עָרְלָה וּמִיִרְאַת בְּלוּתָהּ</p>
</blockquote>

<blockquote>
<p>יְאַו לִבְעֹל בְּמוֹ עָרְלַת שְׁכֵנוֹ
<br><br />
וְזֶה הַשִּׁיר אֲשֶר חִבַּרְתִּי עַל הָאִישׁ בַּעַל רִיב וּמָדוֹן</p>
</blockquote>

<blockquote>
<p>אֲשֶר הָיָה עוֹשֶׂה בְּזָדוֹן
<br><br />
נָבָל אֲשֶר כְסוּתִי וּמִנְעָלַי</p>
</blockquote>

<blockquote>
<p>תִּלְבַּשׁ וְתִנְעַלֵם לְחֶרְפָּתִי</p>
</blockquote>

<blockquote>
<p>הוֹאֵל בְּזֹה נֶפֶשׁ מְתָעֵב גּוֹי</p>
</blockquote>

<blockquote>
<p>לִבְעֹל חֲשׁוּקָתָךְ בְּעָרְלָתִי
<br><br />
וַיְהִי כַּאֲשֶר אָכְלוּ הָאֲנָשִׁים הָהֵם</p>
</blockquote>

<blockquote>
<p>מִפְּרִי דַרְכָּם וַיִשְׂבְּעוּ מִמּוֹעֲצוֹתֵיהֶם</p>
</blockquote>

<blockquote>
<p>וַיְקָרְבוּ כַתַּנּוּר לִבָּם בְּאָרְבָּם</p>
</blockquote>

<blockquote>
<p>וַיֹּאמְרוּ אִישׁ אֶל אָחִיו הָבָה נִתְחַכְּמָה</p>
</blockquote>

<blockquote>
<p>וְנַעֲשֶׂה מֵהָאִישׁ הַזֶּה בַּעַל הַשִׁירִים נְקָמָה</p>
</blockquote>

<blockquote>
<p>כִּי אִם גָּבְרָה יָדוֹ עָלֵינוּ בְשִׁירוֹת חֲמוּדוֹת</p>
</blockquote>

<blockquote>
<p>הֲלֹא לָנוּ בְחָכְמוֹת נִכְבָּדוֹת וּבַתְּעוּדוֹת</p>
</blockquote>

<blockquote>
<p>וּבְטֶבַע הַמְּצִיאוּת וּבִקְצַת סוֹדוֹת</p>
</blockquote>

<blockquote>
<p>עֶשֶׂר יָדוֹת</p>
</blockquote>

<blockquote>
<p>וְעַתָּה נָבֹא לְנַסּוֹתוֹ בְחִידוֹת</p>
</blockquote>

<blockquote>
<p>וְנִשְׁאָלֵהוּ בְחָכְמַת הַטֶּבַע</p>
</blockquote>

<blockquote>
<p>וּמַה שֶאַחַר הַטֶּבַע</p>
</blockquote>

<blockquote>
<p>וּבְמַהוּת הַזְּמָן וְהַתְּנוּעָה וְהָרֵיקוּת וְהַמָּקוֹם</p>
</blockquote>

<blockquote>
<p>אוּלַי חֶרְפָּתֵנוּ נִקֹּם</p>
</blockquote>

<blockquote>
<p>וַיִּוָעֲדוּ שְׁלֹשֶת הָאֲנָשִׁים הַנִּזְכָּרִים</p>
</blockquote>

<blockquote>
<p>וַיָּבֹאוּ לְיוֹם נוֹעָד כְּאִישׁ אֶחָד חֲבֵרִים</p>
</blockquote>

<blockquote>
<p>וַאֲנִי הָיִיתִי אָז עִם הָשָּׂר בְּמוֹשַׁב זְקֵנִים וְישִׁישׁים</p>
</blockquote>

<blockquote>
<p>וְשׁוֹפְטֵי אֶרֶץ וְחַכְמֵי חֲרָשִׁים</p>
</blockquote>

<blockquote>
<p>וַיֹּאמְרוּ הִכּוֹן וְהָכֵן לְךָ כִּי לְבַעֲבוּר נַסּוֹת אוֹתְךָ בָאנוּ</p>
</blockquote>

<blockquote>
<p>וָאַעַן וָאֹמַר אֶל מִי מִכֻּלָּנוּ</p>
</blockquote>

<blockquote>
<p>וַיֹּאמְרוּ אֵלֶיךָ הַמְשׁוֹרֵר הַסּוֹרֵר</p>
</blockquote>

<blockquote>
<p>וּמְדָנִים מְעוֹרֵר</p>
</blockquote>

<blockquote>
<p>כִּי תִשְׂתָּרֵר עָלֵינוּ גַּם תִּשְׂתָּרֵר</p>
</blockquote>

<blockquote>
<p>אָז אָמַרְתִּי אֶל הַנְּכָאִים</p>
</blockquote>

<blockquote>
<p>אֲרוּרִים הַבָּאִים</p>
</blockquote>

<blockquote>
<p>חֵי אָנִי אַחֲרֵי אֲשֶר לֹא שָׂבְעָה נַפְשְׁכֶם בָּרָעוֹת</p>
</blockquote>

<blockquote>
<p>הַיּוֹם אֶפְרַע בָּכֶם פְּרָעוֹת</p>
</blockquote>

<blockquote>
<p>וַיִּגַּשׁ הָרִאשׁוֹן וַיַּחֲשׁב כִּי חֶרְפָּתוֹ וְחֶרְפַּת חֲבֵרָיו יִקֹּם</p>
</blockquote>

<blockquote>
<p>וַיִּשְׁאָלֵנִי בְּמַעֲמַד כֻּלָּם עַל מַהוּת הַמָּקוֹם</p>
</blockquote>

<blockquote>
<p>וָאַעַן וָאֹמַר לְהָתֵל בּוֹ</p>
</blockquote>

<blockquote>
<p>וּלְהַכְאִיב לֵב חֲבֵרָיו וְלִבּוֹ</p>
</blockquote>

<blockquote>
<p>דְּבַר שְׁאֵלָתְךָ הַנִּבְזֶה מִבֶּטֶן מִי יָצָא</p>
</blockquote>

<blockquote>
<p>כִּי תִשְׁאַל עַל דָּבָר בִּלְתִּי נִמְצָא</p>
</blockquote>

<blockquote>
<p>וַיִּצְעַק הָאִישׁ לְיָרְאֵנִי וּלְהַבְהִילֵנִי</p>
</blockquote>

<blockquote>
<p>וַיֹּאמַר אֱלֹהִים מִזֶּה הַדַּעַת יַצִּילֵנִי</p>
</blockquote>

<blockquote>
<p>אֵיךְ תּוּכַל לְהַכְחִישׁ הַמֻּרְגָּשׁ</p>
</blockquote>

<blockquote>
<p>וְלַאֲמִיתּוּת דָּבָר לֹא תִגַּשׁ</p>
</blockquote>

<blockquote>
<p>מִי יוּכַל לְהַכְחִישׁ הַדָּבָר הַנִּרְאֶה לָעָיִן</p>
</blockquote>

<blockquote>
<p>וְלַחְשֹׁב מִן הַיֵּשׁ אָיִן</p>
</blockquote>

<blockquote>
<p>וָאַעַן וָאֹמַר חַיֵּיכֶם חֲשַׁבְתֶּם כִּי נִמְלַטְתֶּם מִן הַפַּחַד וּנְפַלְתֶּם בַּפַחַת</p>
</blockquote>

<blockquote>
<p>כִּי בְאָמְרִי אֵין הַמָּקוֹם נִמְצָא אָשִׂים טַעֲנָתִי נוצַחֲת</p>
</blockquote>

<blockquote>
<p>כִּי אִם הוּא נִמְצָא אוֹ מֻשְׂכָּל אוֹ מֻרְגָּשׁ וְזֹאת חֲלֻקָּה מֻכְרַחַת</p>
</blockquote>

<blockquote>
<p>וּמִן הַשֶּׁקֶר שֶׁיִּהְיֶה הַמָּקוֹם מֻשְׂכָּל</p>
</blockquote>

<blockquote>
<p>כִּי הַמֻּשְׂכָּל הַשִּעוּר וְהַכַּמּוּת מִמֶּנּוּ יֻסְכָּל</p>
</blockquote>

<blockquote>
<p>וְאִם הוּא מֻרְגָּשׁ אֵיךְ הַגֶּשֶׁם לְהִכָּנֵס בְּגֶשֶׁם יוּכָל</p>
</blockquote>

<blockquote>
<p>אִם כֵּן אֵין הַמָּקוֹם מָצוּי</p>
</blockquote>

<blockquote>
<p>וּבְהֶכְרַח מַאֲמָרִי רָצוּי
<br><br />
וָאֶשָּׂא מְשָׁלִי וָאֹמַר:
<br><br />
הַמָּקוֹם מֻשְׂכָּל אוֹ מֻרְגָּשׁ</p>
</blockquote>

<blockquote>
<p>מִן הַשֶּׁקֶר לִהְיוֹת מֻשְׂכָּל</p>
</blockquote>

<blockquote>
<p>כִּי הַמֻּשְׂכָּל הַשִּׁעוּר אוֹ</p>
</blockquote>

<blockquote>
<p>הַכַּמּוּת מִמֶּנּוּ יֻסְכַּל</p>
</blockquote>

<blockquote>
<p>אִם הוּא מֻרְגָּשׁ אֵיךְ הַגֶּשֶׁם</p>
</blockquote>

<blockquote>
<p>לִכָּנֵס בַּגֶּשֶׁם יוּכַל
<br><br />
וְהִנֵּה לְךָ מוֹפֵת אַחֵר</p>
</blockquote>

<blockquote>
<p>אִם תִּהְיֶה הָאֱמֶת בּוֹחֵר</p>
</blockquote>

<blockquote>
<p>הוּא שֶׁצָרִיךְ אַתָּה לָדַעַת אִישׁ חֶרְמִי</p>
</blockquote>

<blockquote>
<p>כִּי כָל נִמְצָא גַשְׁמִי צָרִיךְ אֶל מָקוֹם גַּשְׁמִי</p>
</blockquote>

<blockquote>
<p>אִם כֵּן הַמָּקוֹם נִמְצָא גַּם הוּא צָרִיךְ אֶל מָקוֹם אַחֵר</p>
</blockquote>

<blockquote>
<p>עוֹבֵר לַסּוֹחֵר</p>
</blockquote>

<blockquote>
<p>וְהָאַחֵר לְאַחֵר</p>
</blockquote>

<blockquote>
<p>וְכֵן יֵלֵךְ לְלֹא תַכְלִית וָחֵקֶר</p>
</blockquote>

<blockquote>
<p>וּמְצִיאוּת גוּפִים בַּעֲלֵי תַכְלִית לְלֹא תַכְלִית שֶׁקֶר
<br><br />
וָאֶשָּׂא מְשָׁלִי וָאֹמַר:
<br><br />
כָּל נִמְצָא גַשְׁמִי צָרִיךְ אֶל</p>
</blockquote>

<blockquote>
<p>מָקוֹם גַּשְׁמִי יִמָּצֵא בוֹ</p>
</blockquote>

<blockquote>
<p>אִם כֵּן אִם הַמָּקוֹם נִמְצָא</p>
</blockquote>

<blockquote>
<p>הוּא צָרִיךְ מָקוֹם לִמְסִבּוֹ</p>
</blockquote>

<blockquote>
<p>גַּם יֵלֵךְ זֶה אֶל לֹא תַכְלִית</p>
</blockquote>

<blockquote>
<p>הוּא נִמְנָע עַל שָׁוְא מַצָּבוֹ</p>
</blockquote>

<blockquote>
<p>אִם כֵּן אין הַמָּקוֹם נִמְצָא</p>
</blockquote>

<blockquote>
<p>עַתָּה אֵפוֹא דוֹד מַה טִבּוֹ
<br><br />
וַיִּגַּשׁ הַשֵּׁנִי וַחֲנִית שְׁאֵלָתוֹ יָרַק</p>
</blockquote>

<blockquote>
<p>יְנוֹפֵף יָדוֹ וְשִׁינָּיו חוֹרֵק</p>
</blockquote>

<blockquote>
<p>וְאֵש מִפִּיו זוֹרֵק</p>
</blockquote>

<blockquote>
<p>וַיִּשְׁאָלֵנִי בְדִבְרֵי הָרֵיקוּת לְהוֹרוֹת כִּי הוּא רֵיק</p>
</blockquote>

<blockquote>
<p>וּבִרְאוֹתִי כִּי הוּא בְּעֵינָיו אַרְכוֹן</p>
</blockquote>

<blockquote>
<p>עֲנִיתִיו כַּאֲשֶר עָנִיתִי לַחֲבֵרוֹ הֵפֶך הַנָּכוֹן</p>
</blockquote>

<blockquote>
<p>וְאָמַרְתִּי כִּי הָרֵיקוּת נִמְצָא מְצִיאוּת חָזָק</p>
</blockquote>

<blockquote>
<p>יִתְנוֹעֲעוּ בוֹ הַהֲוָיוֹת רָצוֹא וָשׁוֹב כְּמַרְאֶה הַבָּזָק</p>
</blockquote>

<blockquote>
<p>וְהָיָה כִּי יִפָּלֵא מִמְּךָ דְבָרִי מִמְּעוֹן בִּינָתְךָ הַשְׁקֵף</p>
</blockquote>

<blockquote>
<p>כִּי בִּלְעֲדֵי הָרֵיקוּת לֹא יִהְיֶה נִמְצָא גַלְגַּל יוֹצֵא הַמֶּרְכָּז וְגַלְגַּל הַהֶקֵּף
<br><br />
וָאֶשָּׂא מְשָׁלִי וָאֹמַר:
<br><br />
הָרֵיקוּת נִמְצָא גַּם גַּלְגַּל</p>
</blockquote>

<blockquote>
<p>עַל דָּבָר לֹא קַיָּם יַקֵּף</p>
</blockquote>

<blockquote>
<p>מוֹפֵת זֶה הַגַּלְגַּל יוֹצֵא</p>
</blockquote>

<blockquote>
<p>הַמֶּרְכָּז גַּם גַּלְגַּל הֶקֵּף
<br><br />
וַיִּגַּשׁ הַשְּׁלִישִׁי וְהוּא הָיָה בַּעַל חָכְמַת הַלִּמּוּדִים</p>
</blockquote>

<blockquote>
<p>וַיֹּאמַר אֶרְאֶה דְבָרֶיךָ בָתִּים לְבַדִּים</p>
</blockquote>

<blockquote>
<p>וְטַעֲנוֹתֶיָך עֲקֻדִּים נְקֻדִּים</p>
</blockquote>

<blockquote>
<p>הַיּוֹם תִּהְיֶינָה חִידוֹתַי לְךָ לְשָׂטָן</p>
</blockquote>

<blockquote>
<p>וְתַחַת אֲשֶר חָשַׁבְתָּ לִהְיוֹת גָּדוֹל תִּהְיֶה בְעֵינֶיךָ קָטָן</p>
</blockquote>

<blockquote>
<p>וַיִּשְׁאָלֵנִי חִידָה נִפְלָאָה</p>
</blockquote>

<blockquote>
<p>בְּפַז הַחֵן מְסֻלָּאָה</p>
</blockquote>

<blockquote>
<p>וְכַאֲשֶׁר אוֹתָהּ שָׁמַעְתִּי</p>
</blockquote>

<blockquote>
<p>כִּמְעַט אָחוֹר נִרְתַּעְתִּי</p>
</blockquote>

<blockquote>
<p>וְלוּלֵא יָדַעְתִּי</p>
</blockquote>

<blockquote>
<p>מֵחָכְמַת הַתְּכוּנָה מַה שֶיָּדַעְתִּי</p>
</blockquote>

<blockquote>
<p>אָז בִּיוֵן מְצוּלַת הַשְּׁאֵלָה טָבַעְתִּי</p>
</blockquote>

<blockquote>
<p>וְקָלוֹן מִכָּבוֹד שָׂבַעְתִּי</p>
</blockquote>

<blockquote>
<p>וְזֹאת הִיא הַשְּׁאֵלָה הַמְהֻלָּלָה</p>
</blockquote>

<blockquote>
<p>אֲשֶרשָׁאַל בַּעַל הָאֲבֵלָה</p>
</blockquote>

<blockquote>
<p>אָמָר אֱמֹר נָא הַמְשׁוֹרֵר אוֹיְבֵנו</p>
</blockquote>

<blockquote>
<p>הַזּוֹרֵק הָאֵשׁ בָּעִיר לְעֵינֵינוּ</p>
</blockquote>

<blockquote>
<p>וְעַל מִצְחוֹת אֲנָשִׁים נִכְבָּדִים הִתְוִיתָ תָו</p>
</blockquote>

<blockquote>
<p>מַה נִשְׁתַּנָּה צֶדֶק לִהְיוֹת מוֹרֶה עַל בָּתָּיו</p>
</blockquote>

<blockquote>
<p>אָז הַתְמַהְמַהְתִּי כְרֶגַע וְאָמַרְתִּי אֵין זֶה מִמִּפְלְאוֹת הַכְּתָב וְהַמִּכְתָּב</p>
</blockquote>

<blockquote>
<p>וְלָכֵן הַסְתֵּר נִצָּנֶיךָ כִּי הִנֵּה הַסְּתָו</p>
</blockquote>

<blockquote>
<p>וְלוּ הִשְׂכַּלְתָּ אָז יָדַעְתָּ כִּי כֵן כּוֹכָב כֹּתֵב הַכָּף כֹּתַב בַּתָּיו בֵּית תָּיו
<br><br />
וָאֶשָּׂא מְשָׁלִי וָאֹמַר:
<br><br />
אָמְרוּ מַה נִשְׁתַּנָּה צֶדֶק</p>
</blockquote>

<blockquote>
<p>לִהְיוֹת מוֹרֶה הוּא עַל בָּתָיו</p>
</blockquote>

<blockquote>
<p>אָמַרְתִּי כֵּן כּוֹכָב כֹּתֵב</p>
</blockquote>

<blockquote>
<p>הַכַּף כֹּתֵב בַּתָּיו בֵּית תָּיו
<br><br />
כִּשְׁמֹעַ הָאִישׁ אָבְדוּ עֶשְׁתֹּנוֹתָיו</p>
</blockquote>

<blockquote>
<p>וּבִרְאוֹתוֹ כִּי לֹא הוֹעִילוּהוּ חָכְמוֹתָיו</p>
</blockquote>

<blockquote>
<p>בָּטַח בְּחִידוֹתָיו</p>
</blockquote>

<blockquote>
<p>וַיֹּאמַר וּמַה הוּא הַכֶּלֶב אֲשֶר לֹא יֶחֱרַץ לְשׁוֹנוֹ</p>
</blockquote>

<blockquote>
<p>וְשָׂם בֵּין כּוֹכָבִים קִנּוֹ</p>
</blockquote>

<blockquote>
<p>יִנְשֹׁךְ וְלֹא יִזְעָף</p>
</blockquote>

<blockquote>
<p>יָרוּץ וְלֹא יִיגַע יֵלֵךְ וְלֹא יִיעַף</p>
</blockquote>

<blockquote>
<p>נִלְאוּ הָרִים שְׂאֵתוֹ כַלְכֵּל</p>
</blockquote>

<blockquote>
<p>וְאֵשׁ מִפִּיו תֹּאכַל</p>
</blockquote>

<blockquote>
<p>הַלַּיְלָה לוֹ לְיוֹמָם</p>
</blockquote>

<blockquote>
<p>וַאֲשֶר יִזְרֹבוּ וַיִּצְמְתוּ בְחֻמּוֹ נִדְעֲכוּ מִמְּקוֹמָם</p>
</blockquote>

<blockquote>
<p>וָאַעַן וָאֹמַר הוּא כוֹכַב הַכֶּלֶב</p>
</blockquote>

<blockquote>
<p>אֲשֶר לֹא יֹאכַל לֹא דָם וְלֹא חֵלֶב
<br><br />
וָאֶשָּׂא מְשָׁלִי וָאֹמַר:
<br><br />
כֶּלֶב קְרָא לַכְּלָבִים וְאֶל דָּג</p>
</blockquote>

<blockquote>
<p>שׁוֹכֵן בְּלֵב-יָם לְדָגִים לְשָׂטָן</p>
</blockquote>

<blockquote>
<p>כֶּלֶב קְרָא עוֹד בְּשִׁתּוּף לְכוֹכָב</p>
</blockquote>

<blockquote>
<p>מַזְהִיר אֲשֶר בֵּין תְּאוֹמִים וְסַרְטָן
<br><br />
וְכַאֲשֶׁר הָיָה שָׁם כֶּלֶב מְשֻׁתָּף לְאֵלֶּה הַשְּׁלֹשָׁה</p>
</blockquote>

<blockquote>
<p>כֵּן הָיָה סַרְטָן מְשֻׁתָּף לְדָג וּלְמַזָּל וּלְמַחֲלָה קָשָׁה
<br><br />
וָאֶשָּׂא מְשָׁלִי וָאֹמַר:
<br><br />
סַרְטָן נִקְרָא שֵׁם הַנֶּגַע</p>
</blockquote>

<blockquote>
<p>גַּם שֵׁם זֶה עַל דָּג הִתְגַּלְגָּל</p>
</blockquote>

<blockquote>
<p>עוֹד אֶל צוּרָה מֵאַרְבָּעִים</p>
</blockquote>

<blockquote>
<p>וּשְׁמֹנֶה צוּרוֹת הַגַּלְגָּל
<br><br />
וְהִנֵה לְךָ שִׁיר אֶחָד עַל זֶה הָעִנְיָן</p>
</blockquote>

<blockquote>
<p>לְמַעַן תֵּדַע כִּי הַשִּׁיר וְהַחָכְמָה לִי לְקִנְיָן
<br><br />
וָאֶשָּׂא מְשָׁלִי וָאֹמַר:
<br><br />
קְרָא סַרְטָן לְסַרְטָנֵי יְאוֹרִים</p>
</blockquote>

<blockquote>
<p>וְאֶל נֶגַע בְּשֵׁם סַרְטָן מְקֹרָא</p>
</blockquote>

<blockquote>
<p>וְכֵן הוּא שֵׁם לְמַזָּל בֵּין תְּאוֹמִים</p>
</blockquote>

<blockquote>
<p>וּבֵין אַרְיֵה הֲכִי יִשְׁכֹּן וְיִירָא
<br><br />
וַיְהִי כִּשְׁמֹעַ הָאֲנָשִׁים מַעֲנַי</p>
</blockquote>

<blockquote>
<p>וְשִׁירֵי רְנָנַי</p>
</blockquote>

<blockquote>
<p>זָחֲלוּ מֵחֲמַת פְּתָנַי</p>
</blockquote>

<blockquote>
<p>וְלֹא יָכְלוּ לַעֲנוֹת אוֹתִי כִּי נִבְהֲלוּ מִפָּנַי</p>
</blockquote>

<blockquote>
<p>וְהַזְּקֵנִים וְהַחֹרִים</p>
</blockquote>

<blockquote>
<p>הָיוּ שִׁירוֹתַי מְפָאֲרִים</p>
</blockquote>

<blockquote>
<p>וְרַק מֵאֹדוֹתַי מְדַבְּרִים</p>
</blockquote>

<blockquote>
<p>וַיְהִי בְתוֹכֵינוּ אִישׁ</p>
</blockquote>

<blockquote>
<p>הָיָה לוֹ בֵן מַחְפִּיר וּמַבְאִישׁ</p>
</blockquote>

<blockquote>
<p>וְהָיָה נְעִים קוֹל וּשְׁמוֹ אַבְרָהָם</p>
</blockquote>

<blockquote>
<p>יַעֲמֹד בֵּין הָאֲנָשִׁים כְּאִיש נִדְהָם</p>
</blockquote>

<blockquote>
<p>וְהָיָה לְאָלָה בְקֶרֶב עַמָּיו</p>
</blockquote>

<blockquote>
<p>גֶּבֶר לֹא יִצְלַח בְּיָמָיו</p>
</blockquote>

<blockquote>
<p>וְנָתַן לוֹ אָבִיו אִשָּׁה וּשְמָהּ אֶסְתֵּר</p>
</blockquote>

<blockquote>
<p>וּמַעֲשֶׂיהָ כְמַעֲשֶׂה זֶרֶשׁ אָכוֹל וְהוֹתֵר</p>
</blockquote>

<blockquote>
<p>תִּסְתַּתֵּר בְּעֶת אָכְלָהּ</p>
</blockquote>

<blockquote>
<p>וְתַשְׁמִיעַ בַּחוּץ קוֹלָהּ</p>
</blockquote>

<blockquote>
<p>שִׁית זוֹנָה וּנְצוּרַת לֵב</p>
</blockquote>

<blockquote>
<p>תְּבַשֵׁל גְּדִי בַּחֲלֵב</p>
</blockquote>

<blockquote>
<p>וַיֹּאמֶר אֵלַי הָאִישׁ חַיֶּיךָ אָבִיהָ שֶׁל כַּלָּתִי חָשַׁב בְּדַעְתּוֹ כִּי רִמָּנִי</p>
</blockquote>

<blockquote>
<p>בְּתִתּוֹ בִתּוֹ לִבְנִי וְכָזֹאת וְכָזֹאת הֶרְאָנִי</p>
</blockquote>

<blockquote>
<p>וְגַם אָמְנָה כִּי הֶלְאָנִי הֱשִׁמָּנִי</p>
</blockquote>

<blockquote>
<p>וּלְמַעֲצֵבָה הִשְׁכִּיבָנִי</p>
</blockquote>

<blockquote>
<p>כַּאֲשֶר מַטָּרָה לְחִצֵּי בִתּוֹ הִצִּיבָנִי</p>
</blockquote>

<blockquote>
<p>אָמְנָם לֹא רִמַּנִי</p>
</blockquote>

<blockquote>
<p>אֶלָּא רִמִּיתִיו</p>
</blockquote>

<blockquote>
<p>וְלֹא הֶלְאַנִי</p>
</blockquote>

<blockquote>
<p>אֶלָּא הֶלְאֵתִיו</p>
</blockquote>

<blockquote>
<p>וְלֹא הוֹגִיעַנִי</p>
</blockquote>

<blockquote>
<p>אֶלָּא הוֹגַעְתִּיו</p>
</blockquote>

<blockquote>
<p>כִּי נָתַתִּי לְבִתּוֹ עֵגֶל יָרָבְעָם</p>
</blockquote>

<blockquote>
<p>חֶרְפַּת אָדָם וּבְזוּי עָם</p>
</blockquote>

<blockquote>
<p>וּבְחֵפֶץ גָּדוֹל הָיִיתִי שׁוֹלֵחַ לוֹ שִׁירָה</p>
</blockquote>

<blockquote>
<p>תִּהְיֶה מִזֶּה הָעִנְיָן מְדַבְּרָה</p>
</blockquote>

<blockquote>
<p>אֲשֶר לְתִתִּי לוֹ בְשׂרָה</p>
</blockquote>

<blockquote>
<p>וָאַעַן וָאֹמַר חַיֶּיךָ פָּגַעְתָּ הָאִישׁ אֲשֶר אַתָּה מְבַקֵּש</p>
</blockquote>

<blockquote>
<p>הִנְנִי בְשִׁירִי אוֹדִיעֶנּוּ כִּי אַתָּה נִפְתָּל אִם הוּא עִקֵּש</p>
</blockquote>

<blockquote>
<p>וּבְפֹעַל כַּפָּיו רָשָׁע נוֹקֵשׁ</p>
</blockquote>

<blockquote>
<p>וְאִם הִשְׁקְךָ קֻבַּעַת כּוֹס חֲמָתוֹ</p>
</blockquote>

<blockquote>
<p>לָקַח מִיָּדְךָ כִּפְלַיִם בְּכָל חַטָּאתוֹ
<br><br />
וָאֶשָּׂא מְשָׁלִי וָאֹמַר:
<br><br />
בִּתָּךְ צְבִי חֵן הָיְתָה לִי טֹרַח</p>
</blockquote>

<blockquote>
<p>אֶסְתֵּר חֲשַׁבְתִּיהָ וְהִנָּה זֶרֶשׁ</p>
</blockquote>

<blockquote>
<p>חַי הַבְּרִית תַּחַת מְמוּכָן תֶּרֶשׁ</p>
</blockquote>

<blockquote>
<p>תַּתִּי וְתַחַת אַהֲרֹן לְךָ קֹרַח
<br><br />
אַבְרָם חֲשַׁבְתוֹ אַב הֲמוֹן הוּא תֶרַח</p>
</blockquote>

<blockquote>
<p>וּלְבִתְּךָ תַּתִּיו מְרַגֵּל חֶרֶשׁ</p>
</blockquote>

<blockquote>
<p>בִּתָּךְ עֲלֵי יִפְעָתְךָ דוֹד פֶּרֶשׁ</p>
</blockquote>

<blockquote>
<p>וּקְרָא שְׁמָהּ אִם לֹא בְרִיעָה סֶרַח
<br><br />
חֵי נַפְשְׁךָ דוֹדִי בְּיוֹם הֻלֶּדֶת</p>
</blockquote>

<blockquote>
<p>שָׂטָן בְּקִרְבֶּךָ שְׁמוֹנִים אֶלֶף</p>
</blockquote>

<blockquote>
<p>רֵעָיו סְבִיבוֹת אָהֳלַי נִצָּבוּ
<br><br />
נַפְשִׁי בְמִדָּתָךְ לְךָ מוֹדֶדֶת</p>
</blockquote>

<blockquote>
<p>אִם אִתְּךָ מִרְמוֹת וְאִתִּי חֵלֶף</p>
</blockquote>

<blockquote>
<p>מִרְמָתְךָ מִרְמוֹת לְרִיב נִצָּבוּ
<br><br />
וַיֹּאמְרוּ הָאֲנָשִׁים הַיּוֹשְׁבִים שָׁם בֶּאֱמֶת בֶּן הָאִישׁ הַלָּזֶה</p>
</blockquote>

<blockquote>
<p>הִכַּרְנוּהוּ כְבָר לְנִבְזֶה</p>
</blockquote>

<blockquote>
<p>וְאָסַף כָּל מִדּוֹת רָעוֹת כְּעוֹרֵב</p>
</blockquote>

<blockquote>
<p>אֶלָּא שֶׁקּוֹלוֹ עָרֵב</p>
</blockquote>

<blockquote>
<p>וְאִם שָׁלַל מִמֶּנּוּ הַזְּמָן מַעֲלוֹת גְּדוֹלוֹת</p>
</blockquote>

<blockquote>
<p>חָלַק לוֹ הַמַּעֲלָה מִן הַמַּעֲלוֹת הַמְהֻלָּלוֹת</p>
</blockquote>

<blockquote>
<p>וָאַעַן וָאֹמַר דְּעוּ אֶל נָכוֹן כִּי נְעִימוּת קוֹלוֹ</p>
</blockquote>

<blockquote>
<p>הוּא אוֹת אֱמֶת עַל חֶסְרוֹן שִׂכְלוֹ</p>
</blockquote>

<blockquote>
<p>כִּי לִהְיוֹתוֹ נָבוּב קוֹלוֹ יֶעֱרָב</p>
</blockquote>

<blockquote>
<p>וְיָבֵשׁ מְקוֹר שִׂכְלוֹ וּמַעְיָנוֹ חָרָב</p>
</blockquote>

<blockquote>
<p>וְנָפַל מִמֶּנּוּ רָב</p>
</blockquote>

<blockquote>
<p>כַּאֲשֶר נִרְאֶה הַתֻּפִּים וְהַכִּנּוֹרוֹת וְהַחֲלִילִים</p>
</blockquote>

<blockquote>
<p>וְהַנְּבָלִים וְהַמְנַעַנְעִים וְהַצֶּלְצְלִים</p>
</blockquote>

<blockquote>
<p>לוּלֵא הֱיוֹתָם חֲלוּלִים לֹא הָיוּ לָהֶם קוֹלוֹת נְעִימִים</p>
</blockquote>

<blockquote>
<p>וְהָיוּ כְלָבִים אִלְמִים</p>
</blockquote>

<blockquote>
<p>וְאָמַר הֶחָכָם דְּבָרוֹ אֵין לִשְׁכֹּחַ</p>
</blockquote>

<blockquote>
<p>כָּל עֲרֵבֵי הַקּוֹל הֵם חַסְרֵי מֹחַ
<br><br />
וָאֶשָּׂא מְשָׁלִי וָאֹמַר:
<br><br />
דּוֹדִים רְאוּ כִּנּוֹר וְנֵבֶל תֹּף נְבוּב</p>
</blockquote>

<blockquote>
<p>לוּחוֹת וְקוֹלָם יֶעֱרַב לִשְׂמֹחַ</p>
</blockquote>

<blockquote>
<p>לוּלֵי חֲלִילוּתָם אֲזַי יִדְמוּ כְלָ-</p>
</blockquote>

<blockquote>
<p>בִים אִלְּמִים לֹא יוּכְלוּ לִנְבֹּחַ</p>
</blockquote>

<blockquote>
<p>עַל זַה וְעַל כֵּן יֹאמְרוּ הַמּוֹשְׁלִים</p>
</blockquote>

<blockquote>
<p>כִּי כָל עֲרֵבֵי קוֹל חֲסֵרַי מֹחַ
<br><br />
וַיְהִי כִּרְאוֹת אַנְשֵׁי הַמַּעֲמָד</p>
</blockquote>

<blockquote>
<p>כִּי שִׁירִי לֹא יִסָּפֵר וְלֹא יִמָּד</p>
</blockquote>

<blockquote>
<p>הֵכִין כָּל אִישׁ שְׁאֵלָתוֹ</p>
</blockquote>

<blockquote>
<p>וְעָרֲךְ כָּל אֶחָד וְאֶחָד חִידָתוֹ</p>
</blockquote>

<blockquote>
<p>אָז לָבַשׁ שִׂכְלִי בִּגְדֵי תִפְאַרְתּוֹ</p>
</blockquote>

<blockquote>
<p>וְהֶרְאָה לַכֹּל יִפְעָתוֹ וְיִקְרָתוֹ</p>
</blockquote>

<blockquote>
<p>וָאֹמַר לְעֵינֵי הַשֶּׁמֶשׁ וּלְעֵינֵי הַשַּׂר אֲדֹנִי</p>
</blockquote>

<blockquote>
<p>הִנְנִי נִשְׁבָּע בִּגְאוֹנִי</p>
</blockquote>

<blockquote>
<p>כִּי לֹא אָשׁוּב אֶל בֵּיתִי וְאֶל מִשְׁכָּנִי</p>
</blockquote>

<blockquote>
<p>עַד אָפִיק שְׁאֵלַת כָּל שׁוֹאֵל</p>
</blockquote>

<blockquote>
<p>וְאֶהְיֶה לַשִּׁיר וְלַמְּלִיצָה גוֹאֵל</p>
</blockquote>

<blockquote>
<p>לְמַעַן יֵדַע כָּל מִתְגָּאֵל</p>
</blockquote>

<blockquote>
<p>כִּי לִי הַחָכְמוֹת בְּכֹחַ אֵל</p>
</blockquote>

<blockquote>
<p>וְהַשֵּׂכֶל לִשְׁכֹּן בְּאָהֳלֵי יוֹאֵל</p>
</blockquote>

<blockquote>
<p>וְהָיוּ מֻטּוֹת כְּנָפָיו מְלֹא רֹחַב אַרְצִי עִמָּנוּאֵל</p>
</blockquote>

<blockquote>
<p>אֲנִי טֶרֶם אֲכַלֶּה לְדַבֵּר</p>
</blockquote>

<blockquote>
<p>וְהִנֵּה אִישׁ עוֹבֵר</p>
</blockquote>

<blockquote>
<p>מִבְּנֵי יִשְׂרָאֵל בָּא</p>
</blockquote>

<blockquote>
<p>וַיֹּאמַר אַחֲרֵי אֲשֶר רְאִיתִיךָ נְבוּאוֹת הַשִּׁיר נִבָּא</p>
</blockquote>

<blockquote>
<p>וְהַשֵּׂכֶל בָּרַח מִמְּקוֹמוֹ וּבְכֵלֶיךָ נֶחְבָּא</p>
</blockquote>

<blockquote>
<p>חַבֵּר לִי שִׁיר עַל אַהֲבַת יְעֵלָה עֲדִינָה</p>
</blockquote>

<blockquote>
<p>לֹא רְאִיתִיהָ הֲרֵי שְׁתֵּים עֶשְׂרֵה שָׁנָה</p>
</blockquote>

<blockquote>
<p>וְאַחֲרֵי בְלוֹתִי הָיְתָה לִי עֶדְנָה</p>
</blockquote>

<blockquote>
<p>כִּי רָאִיתִי אוֹתָה אֶמֶשׁ בַּחֲלוֹם</p>
</blockquote>

<blockquote>
<p>וְאָמַרְתִּי בְּלִבִּי הִנְנִי עַתָּה בְעֵמֶק הַשָּׁלוֹם</p>
</blockquote>

<blockquote>
<p>וְהָיוּ רַעְיוֹנַי תְּמֵהִים</p>
</blockquote>

<blockquote>
<p>כְּאִיּלוּ נִפְתְחוּ הַשָּמַיִם</p>
</blockquote>

<blockquote>
<p>וְרָאִיתִי מַרְאוֹת גְּבֹהִים</p>
</blockquote>

<blockquote>
<p>וְכַאֲשֶׁר הֱקִיצוֹתִי וְלֹא מָצָאתִי הַחֲשׁוּקָה</p>
</blockquote>

<blockquote>
<p>הוֹדִי נֶהְפַּך עָלַי לְמַשְׁחִית וְנַפְשִׁי שׁוֹקֵקָה</p>
</blockquote>

<blockquote>
<p>וְשַׁבְתִּי קוֹדֵר גּוֹנֵחַ</p>
</blockquote>

<blockquote>
<p>אַחֲרֵי הֱיוֹתִי בַחֲלוֹמִי עָלֵז וְשָׂמֵחַ</p>
</blockquote>

<blockquote>
<p>וָאַעַן וָאֹמַר הִנֵּה הַשִּׁיר אֲשֶר תִּרְצֶה</p>
</blockquote>

<blockquote>
<p>וְהוּא מַבְרִיחַ אֶת חֲלוֹמְךָ מִן הַקָּצֶה אֶל הַקָּצֶה
<br><br />
וָאֶשָּׂא מְשָׁלִי וָאֹמַר:
<br><br />
מֶה עָרְבָה שֵׁנָה בְּחָלוֹם הֶרְאֲתָה</p>
</blockquote>

<blockquote>
<p>אֵלַי צְבִיָּה לֹא רְאִיתִיהָ הֲרֵי</p>
</blockquote>

<blockquote>
<p>שָׁנִים שְׁתֵּים עֶשְׂרֵה וְכִמְעַט אַחֲרָי-</p>
</blockquote>

<blockquote>
<p>הָ כָלְתָה נַפְשִׁי עֲדֵי כִּי סָפְתָה
<br><br />
וּבְעֵת חֲזִיתִיהָ בְחָזוֹן חָדְתָה</p>
</blockquote>

<blockquote>
<p>נַפְשִׁי וְנִפְתָּחוּ לְפָנַי שַׁעֲרֵי</p>
</blockquote>

<blockquote>
<p>עֵדֶן עֲדֵי נִגְלוּ לְפָנַי שַׁחֲרֵי</p>
</blockquote>

<blockquote>
<p>אוֹר מַלְאֲכֵי מָרוֹם וְרוּחִי רָפְתָה
<br><br />
שַׁחַר הֱעִירַנִי וְרוּחִי יֲהֲלֹם</p>
</blockquote>

<blockquote>
<p>יִפְעַת פְּנֵי חַמָּה בְאוֹרוֹ נִסְתְּרָה</p>
</blockquote>

<blockquote>
<p>יִפְעַת צְבִיַּת חֵן וְגִזְרַת יַהֲלוֹם
<br><br />
אוֹרוּ פְנֵי תֵבֵל וְנַפְשִׁי קוֹדְרָה</p>
</blockquote>

<blockquote>
<p>שָׁבָה בְּשׁוּרָה כִּי תְמוּנָה בַחֲלוֹם</p>
</blockquote>

<blockquote>
<p>רָאָה וְלָכֵן בַּהֲקִיצָהּ נֶעְכְּרָה
<br><br />
וַיַּרְא אִישׁ מֵאַנְשֵׁי הַמַּעֲמָד הַשִּׁיר אֲשֶר חִבַּרְתִּי</p>
</blockquote>

<blockquote>
<p>וְכִי מִקְרֵי הָעוֹלָם בְּשִׁיר עָרֵב סִפַּרְתִּי</p>
</blockquote>

<blockquote>
<p>וַיֹּאמַר גַּם אֲנִי לֹא אֶחְשֹׂךְ פִּי</p>
</blockquote>

<blockquote>
<p>דַּע שָׂרִי וְאַלוּפִי</p>
</blockquote>

<blockquote>
<p>כִּי לִי אִשָּׁה שְׁחַרְחֹרֶת</p>
</blockquote>

<blockquote>
<p>וּמֵאַהֲבַת הַחֹשְׁקִים שִׁכּוֹרֶת</p>
</blockquote>

<blockquote>
<p>וְלָהּ מַרְאָה בֵּין יָדֶיהָ</p>
</blockquote>

<blockquote>
<p>תַּשְׁקִיף תָּמִיד בְּעַד חַלּוֹנֶיהָ</p>
</blockquote>

<blockquote>
<p>וְתִקְרַע בַּפּוּךְ עֵינֶיהָ</p>
</blockquote>

<blockquote>
<p>תִּתְכַּבֵּס בַּנֶּתֶר וְתֵרָבֶּה לָהּ בּוֹרִית</p>
</blockquote>

<blockquote>
<p>וְתִסָּתֵר עִם הַחֹשְׁקִים בְּנַחַל כְּרִית</p>
</blockquote>

<blockquote>
<p>וְנִשְׁמַת חִשְׁקָהּ כְּנַחַל גָּפְרִית</p>
</blockquote>

<blockquote>
<p>וְעִם הַמַּרְאָה כָרְתָה בְרִית</p>
</blockquote>

<blockquote>
<p>וּבְכָל עֵת אֶמְצָאֶנָה בֵין יָדֶיהָ</p>
</blockquote>

<blockquote>
<p>כְּאִלוּ לֹא תוּכַל לִחְיוֹת בִּלְעָדֶיהָ</p>
</blockquote>

<blockquote>
<p>וּמֵרֹב אֲשֶר פָּנֶיהָ בְסֹלֶת תַּלְבִּין</p>
</blockquote>

<blockquote>
<p>תִּמְצָא בְרַקָּתָהּ תָּמִיד הַסֻּבִּין</p>
</blockquote>

<blockquote>
<p>וְהִיא יוֹדַעַת סֵפֶר וְתִקְרָא הַשִּׁירִים וְתָבִין</p>
</blockquote>

<blockquote>
<p>וְעַתָּה חַבֵּר שִׁירָה נִפְלָאָה</p>
</blockquote>

<blockquote>
<p>וַאֲנִי אֶכְתְּבֶנָּה סְבִיב הַמַּרְאָה</p>
</blockquote>

<blockquote>
<p>לְמַעַן תִּקְרָאֶנָּה וְתֵבוֹשׁ וְתִכָּלֵם</p>
</blockquote>

<blockquote>
<p>וְתִהְיֶה לָהּ חֶרְפּתַ עוֹלָם</p>
</blockquote>

<blockquote>
<p>וָאַעַן וָאֹמַר חַיֶּיךָ אֲנִי אֲחַבֵּר שְׁנֵי שִׁירִים</p>
</blockquote>

<blockquote>
<p>וְתִהְיֶינָה מֵאֹדוֹת הַיְּעֵלָה מְדַבְּרִים</p>
</blockquote>

<blockquote>
<p>וּשְׁנֵיהֶם תִּכְתֹּב סְבִיב הַמַּרְאָה</p>
</blockquote>

<blockquote>
<p>הַחִיצוֹן יְשַׁבַּח הַנָּאָה</p>
</blockquote>

<blockquote>
<p>וְהַפְּנִימִי יְגַנֶּה הַצּוֹלֵעָה וְהַנַּהֳלָאָה</p>
</blockquote>

<blockquote>
<p>וּבִהְיוֹת אִשְׁתְּךָ שָׁם נִשְׁקְפָה</p>
</blockquote>

<blockquote>
<p>תִּשְׂבַּע בְּחֶרְפָּה וּגְדוּפָה</p>
</blockquote>

<blockquote>
<p>אוּלַי תִּהְיֶה לְמַחֲלָתָהּ תְּרוּפָה</p>
</blockquote>

<blockquote>
<p>וָאָקוּם וָאֲחַבֵּר שִׁירָה עֲרֵבָה</p>
</blockquote>

<blockquote>
<p>כְּאִילּוּ תְדַבֵּר הַמַּרְאָה אֶל הַיָּפָה הַנִּשְׁקָפָה בָהּ
<br></p>
</blockquote>

<h2 id="וְהִיאזֹאת:">וְהִיא זֹאת:</h2>

<blockquote>
<p>כִּי יָגִיל כָּל חֹשֵׁק בִּי כָל</p>
</blockquote>

<blockquote>
<p>עָפְרַת חֵן תִּתֵּן עֵינֶיהָ</p>
</blockquote>

<blockquote>
<p>בִּי תַעְלֶה אֶת נֵרוֹת אוֹרָהּ</p>
</blockquote>

<blockquote>
<p>תָּאִיר אֶל עֵבֶר פָּנֶיהָ
<br><br />
וְעוֹד דִּבַּרְתִּי דִּבְרֵי חֶרְפָּה</p>
</blockquote>

<blockquote>
<p>אֶל הַכְּעוּרָה אֲשֶרבָּה מִתְיַפָּה
<br><br />
וְהִיא זֹאת הַשִּׁירָה:
<br><br />
מַה לָךְ פֹּה שִׁפְחָה נֶחְרֶפֶת</p>
</blockquote>

<blockquote>
<p>וּבְעַד אֶשְׁנַבִּי נַשְׁקֶפֶת</p>
</blockquote>

<blockquote>
<p>לֹא תַלְבִּינִי שַׁחְרוּת עוֹרֵךְ</p>
</blockquote>

<blockquote>
<p>עַד תַּלְבִּינִי אֶת הַזֶּפֶת
<br><br />
וַיִּשְׂמַח הָאִישׁ בִּרְאוֹתוֹ הַשִּׁירִים</p>
</blockquote>

<blockquote>
<p>וְיִהְיוּ יָדָיו לְכָתְבָם סְבִיב הַמַּרְאָה מְהִירִים</p>
</blockquote>

<blockquote>
<p>וְכִרְאוֹת הָאִשָּׁה הַשִּׁיר בָּהּ מְצַחֵק</p>
</blockquote>

<blockquote>
<p>וַתַּשְׁלֵךְ הַמַּרְאָה מִיָּדָהּ וַתֵּלֵךְ וַתֵּשֶׁב לָהּ מִנֶּגֶד הַרְחֵק</p>
</blockquote>

<blockquote>
<p>עוֹד זֶה מְדַבֵּר וְזֶה בָּא וַיֹּאמַר</p>
</blockquote>

<blockquote>
<p>הִנֵּה לְשָׁלוֹם מַר לִי מַר</p>
</blockquote>

<blockquote>
<p>כִּי נִקְרֵיתִי הַיּוֹם בְּחֻפַּת שְׁלֹמֹה יְדִידְיָה</p>
</blockquote>

<blockquote>
<p>וּמַעֲשֶׂה שֶהָיָה כָּךְ הָיָה</p>
</blockquote>

<blockquote>
<p>כִּי תַּחַת אֲשֶר דִּימִּינוּ שֶׁיִּהְיֶה כוֹסֵנוּ רְוָיָה</p>
</blockquote>

<blockquote>
<p>וְלֶאֱכֹל בַּרְבּוּרִים אֲבוּסִים</p>
</blockquote>

<blockquote>
<p>וְלִשְׁתּוֹת יֵינוֹת עֲסִיסִים</p>
</blockquote>

<blockquote>
<p>הָיוּ לָנוּ הַקְּטָטוֹת וְהַכְּעָסִים</p>
</blockquote>

<blockquote>
<p>וְצָרוֹת כַּמַּיִם לַיָּם מְכַסִּים</p>
</blockquote>

<blockquote>
<p>אָכַלְנוּ מַעֲדַנִים מְאוּסִים</p>
</blockquote>

<blockquote>
<p>וְשָׁתִינוּ יֵין חֲמָסִים</p>
</blockquote>

<blockquote>
<p>אֲשֶר יִלְאוּ הַלְּשׁוֹנוֹת לְסַפֵּר</p>
</blockquote>

<blockquote>
<p>וְתַחַת בְּשַׂר הַצְּבָיִם הָיָה לָנוּ שָׂעִיר לְכַפֵּר</p>
</blockquote>

<blockquote>
<p>וּבְלֹא חַג הַמַּצּוֹת אָכַלְנוּ מַצּוֹת וּמְרוֹרִים</p>
</blockquote>

<blockquote>
<p>וְהָיָה לָנוּ מִשְׁתֵּה שְׁמָרִים</p>
</blockquote>

<blockquote>
<p>וְכַאֲשֶׁר הִגִּיעַ הַתּוֹר</p>
</blockquote>

<blockquote>
<p>לְבָרֵךְ הֶחָתָן בְּפֶרַח אוֹ בְכַפְתּוֹר</p>
</blockquote>

<blockquote>
<p>רָאִינוּ מַעֲשֶׂה לִסְתּוֹר</p>
</blockquote>

<blockquote>
<p>כִּי אָמַר אָבִיו אַחֲרֵי רַבִּים לְהַטּוֹת</p>
</blockquote>

<blockquote>
<p>וּבֵרְכוֹ בִּשְׁנֵים עָשָׂר פְּרוּטוֹת</p>
</blockquote>

<blockquote>
<p>וְעַל הַכֹּל הָיָה צָרוּת רְאוּת הַכַּלָּה וְעֵינַיהָ תְרוּטוֹת</p>
</blockquote>

<blockquote>
<p>וְגַבּוֹת עֵינֶיהָ מְרוּטוֹת</p>
</blockquote>

<blockquote>
<p>וְעַתָּה חַבֵּר שִׁירָה נִכְבָּדָה</p>
</blockquote>

<blockquote>
<p>תְּדַבֵּר עַל עִנְיָן זֹאת הַסְּעֻדָּה</p>
</blockquote>

<blockquote>
<p>וָאַעַן וָאֹמַר חַיֶּיךָ אֲנִי אֲחַבֵּר וּקְלוֹנוֹ אוֹדִיעוֹ</p>
</blockquote>

<blockquote>
<p>וְלֹא תִשָּׁכַח מִפִּי זַרְעוֹ</p>
</blockquote>

<blockquote>
<p>וְזֶה הַשִּׁיר אֲשֶר חִבַּרְתִּי עָלָיו</p>
</blockquote>

<blockquote>
<p>לָתֵת לוֹ כִדְרָכָיו וְכִפְרִי מַעֲלָלָיו
<br><br />
מִשְׁתֵּה חֲתוּנוֹת שְׁלֹמֹה יְדִידְיָה</p>
</blockquote>

<blockquote>
<p>אַגִיד לְךָ דוֹד לְמַעַן תְּסַפֵּר</p>
</blockquote>

<blockquote>
<p>חֵלֶף עֲסִיסָיו וּבַרְבּוּר אֲבוּסָיו</p>
</blockquote>

<blockquote>
<p>מִשְׁתֵּה שְׁמָרִים וְשָׂעִיר לְכַפֵּר</p>
</blockquote>

<blockquote>
<p>אָמְרוּ יְבֹרָך בְכַפְתּוֹר וְפֶרַח</p>
</blockquote>

<blockquote>
<p>הִקְדִּים אֲבִיהוּ וּבֵרְכוֹ בִסְנַפֵּר
<br><br />
עוֹד זֶה מְדַבֵּר וְהִנֵּה אִישׁ בּוֹכֶה לְמִשְׁפְּחוֹתָיו</p>
</blockquote>

<blockquote>
<p>מָלְאוּ זַעַם שְׂפָתָיו</p>
</blockquote>

<blockquote>
<p>וַיֹּאמֶר לִפְלוֹנִי קְרוֹבוֹ</p>
</blockquote>

<blockquote>
<p>נָפְלָה עֲטֶרֶת רֹאשׁוֹ</p>
</blockquote>

<blockquote>
<p>כִּי בְנוֹ יְחִידוֹ אֲשֶר הָיָה יְדִידוּת נַפְשׁוֹ</p>
</blockquote>

<blockquote>
<p>לְקָחוֹ אֱלֹהִים וְאֵינֶנּוּ</p>
</blockquote>

<blockquote>
<p>וְהִנֵּה הוּא יִסְפְּדֶנּוּ וִיקוֹנֶנּוּ</p>
</blockquote>

<blockquote>
<p>יִגְעַר בַּמְנַחֲמִים</p>
</blockquote>

<blockquote>
<p>וַיֹּאמַר גָּדְלָה הַחֲרָדָה וְאֵין מָקוֹם לְנִחוּמִים</p>
</blockquote>

<blockquote>
<p>כִּי בְנוֹ הָיָה נֵזֶר הַיָּמִים</p>
</blockquote>

<blockquote>
<p>וְרָצִיתִי שֶׁתְּחַבֵּר שְׁתֵּי שׁוּרוֹת בָּם אֶדְרְשֶׁנוּ</p>
</blockquote>

<blockquote>
<p>וְהַיָּגוֹן אֲשֶר בְּלִבּוֹ יַשְׁרִישֶׁנוּ</p>
</blockquote>

<blockquote>
<p>אוּלַי אוּכַל נַכֶּה בוֹ וַאֲגָרְשֶׁנּוּ</p>
</blockquote>

<blockquote>
<p>וָאָקוּם וָאֲחַבֵּר אֵלָיו זֹאת הַשִּׁירָה הַנְעִימָה</p>
</blockquote>

<blockquote>
<p>וַיְשַׁלְחֶהָ אֵלָיו וַתְּהִי לוֹ לְנֶחָמָה
<br><br />
נִכְאָב לְבִנְךָ הֲתַעְכּוֹר שְׁאֵרָךָ</p>
</blockquote>

<blockquote>
<p>פֶּרַח זְמָן קוּם חֲבֹשׁ אֵת פְּאֵרָךְ</p>
</blockquote>

<blockquote>
<p>נָתַן אֲדֹנָי לְךָ בֵן וְהוּא גַם</p>
</blockquote>

<blockquote>
<p>לָקַח יְהִי שֵׁם אֲדֹנָי מְבֹרָךְ .
<br><br />
עוֹד זֶה מְדַבֵּר וְזֶה בָּא וַיֹּאמַר</p>
</blockquote>

<blockquote>
<p>יֵש לִי תַלְמִיד אֶחָד וְהוּא בֶן הַסּוֹכֵן</p>
</blockquote>

<blockquote>
<p>אֲלַמְּדֶנּוּ לְדַבֵּר צַחוֹת וְלֹא יָבִין לְדַבֵּר כֵּן</p>
</blockquote>

<blockquote>
<p>יוֹצִיא כָּל מִלָּה מִשָּׁרְשָׁהּ וּמִיסוֹדָהּ</p>
</blockquote>

<blockquote>
<p>אֲנִי אוֹמֵר מִזְמוֹר לְתוֹדָה</p>
</blockquote>

<blockquote>
<p>וְהוּא מִזְמוֹר לְסוֹדָהּ</p>
</blockquote>

<blockquote>
<p>אֲנִי אוֹמֵר קְרָשָׁיו וְהוּא קְרָסָיו</p>
</blockquote>

<blockquote>
<p>לֹא תוּכַל הָאָרֶץ לְהָכִיל אֶת כְּעָסָיו</p>
</blockquote>

<blockquote>
<p>אֲנִי אוֹמֵר שָׁחַת</p>
</blockquote>

<blockquote>
<p>וְהוּא תָחַת</p>
</blockquote>

<blockquote>
<p>אֶרְגָּז וְיִשְׂחַק וְאֵין נָחַת</p>
</blockquote>

<blockquote>
<p>וְאֲנִי שָׁמַעְתִּי עָלֶיךָ נוֹרָאוֹת</p>
</blockquote>

<blockquote>
<p>וְעַתָּה חַבֵּר שִׁיר אֲשֶר אֶל זֶה הָעִנְיָן יֵאוֹת</p>
</blockquote>

<blockquote>
<p>וָאָקוּם וָאֲחַבֵּר שִׁיר עַל הָעִנְיָן הַנִּזְכָּר</p>
</blockquote>

<blockquote>
<p>וָאֹמַר אֵלָיו אַל תַּבֵּט אַחֲרֶיךָ וְאַל תַּעֲמֹד בְּכָל הַכִּכָּר</p>
</blockquote>

<blockquote>
<p>הִנֵּה לְךָ הַשִּׁיר אֲשֶר תֶּאֱהָב</p>
</blockquote>

<blockquote>
<p>וּמִשְׁקָלוֹ עֲשָׂרָה זָהָב
<br><br />
אֶרְגָּז וְתִשְׂחַק כְּבַד פֶּה וְאֲנִי</p>
</blockquote>

<blockquote>
<p>אֶקְרָא קְרָשָׁיו וְעַתָּה קְרָסָיו</p>
</blockquote>

<blockquote>
<p>אוּלַי אֱלֹהִים יְצַו בַּחֲלוֹם לָךְ</p>
</blockquote>

<blockquote>
<p>עֵת יֹאמְרוּ לְךָ קְרָא שִָיו קְרָא סָיוֹ
<br><br />
עוֹד זֶה מְדַבֵּר וְזֶה בָּא</p>
</blockquote>

<blockquote>
<p>וַיֹּאמַר הֵחָלְצוּ מֵאִתְּכֶם אֲנָשִׁים לַצָּבָא</p>
</blockquote>

<blockquote>
<p>כִּי תְּמוֹל בִּהְיוֹתֵנוּ בְּבֵית הַתְּפִלָּה</p>
</blockquote>

<blockquote>
<p>וְהִנֵּה יַעֲקֹב הַמְשׁוֹרֵר הָאַשְׁכְּנַזִּי בַּכְּנֶסֶת עָלָה</p>
</blockquote>

<blockquote>
<p>וְהַחַזָּן רַבִּי מְשֻׁלָּם</p>
</blockquote>

<blockquote>
<p>בִּרְאוֹתוֹ אוֹתוֹ קָפָץ פִּיו כְּאִלּוּ נֶאֱלָם</p>
</blockquote>

<blockquote>
<p>ויַעֲקֹב הַמְשׁוֹרֵר בּוֹשׁ וְנִכְלָם</p>
</blockquote>

<blockquote>
<p>וְהָיְתָה לוֹ חֶרְפַּת עוֹלָם</p>
</blockquote>

<blockquote>
<p>וְלֹא יָדַע כִּי כֵן מֵאֵילֵי אַרְצֵנוּ צֻוֵּינוּ</p>
</blockquote>

<blockquote>
<p>לְבִלְתִּי נִתְפַּלֵּל רַק עִם הַתּוֹשָׁבִים הַיְדוּעִים אֶצְלֵנוּ</p>
</blockquote>

<blockquote>
<p>וַיִּחַר לְיַעֲקֹב מְאֹד וַיֵּרֵד מִבֵּית הַתְּפִלָּה</p>
</blockquote>

<blockquote>
<p>וַיֵּלֶךְ בְּזַעַף וַיְחַבֵּר מְגִלָּה</p>
</blockquote>

<blockquote>
<p>וְכָתַב בָּהּ עָלֵינוּ דִבְרֵי לָצוֹן</p>
</blockquote>

<blockquote>
<p>לֹא הָיָה לָנוּ לְרָצוֹן</p>
</blockquote>

<blockquote>
<p>וְאָמַר כִּי לֹא הִגַּעְנוּ לְרוֹעֵי צֹאן</p>
</blockquote>

<blockquote>
<p>וְקָבַע הַשִּׁירִים אֲשֶר חִבֵּר עָלֵינוּ בָאָרוֹן</p>
</blockquote>

<blockquote>
<p>לִסְפּוֹת עוֹד עַל חֲרוֹן אַפֵּנוּ חָרוֹן</p>
</blockquote>

<blockquote>
<p>וְעַתָּה הוֹשִׁיעֵנִי נָא מִיָּדוֹ</p>
</blockquote>

<blockquote>
<p>וְחַבֵּר שִׁיר יַבְהִילֶנוּ וְיַחֲרִידוֹ</p>
</blockquote>

<blockquote>
<p>וְהַגֶּד לוֹ פִּשְׁעוֹ וּמִרְדּוֹ</p>
</blockquote>

<blockquote>
<p>וָאַעַן וָאֹמַר אַל תִּרְאוּ מֵאִשּׁוֹ וְלַפִּידוֹ</p>
</blockquote>

<blockquote>
<p>כִּי פִּתְאֹם יָקוּם אֵידוֹ</p>
</blockquote>

<blockquote>
<p>וּתְשַׂחֲקוּ לְפִידוֹ</p>
</blockquote>

<blockquote>
<p>וְאִמְרוּ לָעָם הַבּוֹכֶה לְמִשְׁפְּחוֹתָיו</p>
</blockquote>

<blockquote>
<p>אַל תִּירְאוּ חֶרְפַּת אֱנוֹשׁ וְאַל תֵּחַתּוּ מִגְדוּפוֹתָיו</p>
</blockquote>

<blockquote>
<p>וְאִם בָּא עֲלֵיכֶם בְּלַהַב חֶרֶב וּבְרַק חֲנִית</p>
</blockquote>

<blockquote>
<p>וְחָרַשׁ עַל גַּבֵּיכֶם וְהֶאֱרִיךְ מַעֲנִית</p>
</blockquote>

<blockquote>
<p>הִנְנִי מֵשִׁיב אֶת צֵל מַעֲלוֹתָיו אֲחוֹרַנִּית</p>
</blockquote>

<blockquote>
<p>וּמִפָּנַי יֵלֵךְ קְדוֹרַנִית</p>
</blockquote>

<blockquote>
<p>וּמֵאֲשֶׁר חָטָא יִסְפֹּק עַל יָרֵךְ</p>
</blockquote>

<blockquote>
<p>וְתַחַת אֲשֶר קִלֵּל יְבָרֵךְ</p>
</blockquote>

<blockquote>
<p>וְיִקְרָא לִפְנֵיכֶם אַבְרֵך</p>
</blockquote>

<blockquote>
<p>וָאָקוּם וָאֲחַבֵּר שִׁיר אֲיָּלוֹת יְחוֹלֵל</p>
</blockquote>

<blockquote>
<p>יְבָרֵךְ וִיקַלֵּל</p>
</blockquote>

<blockquote>
<p>יְפָאֵר וְיַחֲנִיף</p>
</blockquote>

<blockquote>
<p>וְיָשִׂים עַל רֹאשֹׁו צָנִיף</p>
</blockquote>

<blockquote>
<p>וְלִפְעָמִים יָד רָמָה יָנִיף</p>
</blockquote>

<blockquote>
<p>וָאֶתְּנֶהוּ אֶל הָאִישׁ הַצּוֹעֵק חָמָס</p>
</blockquote>

<blockquote>
<p>וָאֹמַר לֵך וְהַרְאֵהוּ אֶל הָאַשְׁכְּנַזִּי וְאִם לִבּוֹ כְּלֵב הָאַרְיֵה הִמֵּס יִמָּס</p>
</blockquote>

<blockquote>
<p>וְאִם הָיָה עַד כֹּה רוּחַ אֱלֹהִים רָעָה מְבַעֲתוֹ</p>
</blockquote>

<blockquote>
<p>עַתָּה תִרְאֶה כִּי יִנָּחֵם מֵרָעָתוֹ</p>
</blockquote>

<blockquote>
<p>וַיֵּלֶךְ הָאִישׁ וַיַּעַשׂ כַּאֲשֶר צֻוָּה</p>
</blockquote>

<blockquote>
<p>וַיְהִי כִּרְאוֹת הָאַשְׁכְּנַזִּי הַשִּׁירָה הַנָּאוָה</p>
</blockquote>

<blockquote>
<p>קָם וְהִשְׁתַּחֲוָה</p>
</blockquote>

<blockquote>
<p>כִּי הָיְתָה נֶחְמֶדֶת לְהַשְׂכִּיל וְלָעֵינַיִם תַּאֲוָה</p>
</blockquote>

<blockquote>
<p>וְהָיָה בְעֵינָיו לְרַאֲוָה</p>
</blockquote>

<blockquote>
<p>וּבִקֵּשׁ כַּפָּרָה מֵאֲשֶׁר חָטָא</p>
</blockquote>

<blockquote>
<p>בְּפֹעַל וּבְמִבְטָא</p>
</blockquote>

<blockquote>
<p>וַיְחַבֵּר שִׁירָה אֲרֻכָּה</p>
</blockquote>

<blockquote>
<p>וַיַהֲפֹךְ בָּהּ אֶת הַקְּלָלָה לִבְרָכָה</p>
</blockquote>

<blockquote>
<p>וְזֹאת וְהִיא הַשִּׁירָה אֲשֶר חִבַּרְתִּי אֵלָיו</p>
</blockquote>

<blockquote>
<p>לָתֵת לְיַעֲקֹב כִּדְרָכָיו וּלְהָשִׁיב לוֹ כְמַעֲלָלָיו
<br><br />
נֵר מַעֲרָבִי מַה לְךָ נִזְעַקְתָּ</p>
</blockquote>

<blockquote>
<p>לָרִיב בְּצַדִּיקִים וְלֹא צָדַקְתָּ</p>
</blockquote>

<blockquote>
<p>בַּזְתָּ וְלָעַגְתָּ לְעִיר וְאֵם בְּיִשְׂ-</p>
</blockquote>

<blockquote>
<p>רָאֵל וְשָׁרַקְתָּ וְשֵׁן חָרַקְתָּ</p>
</blockquote>

<blockquote>
<p>לָמָּה צְבִי חֵן צָחֲקָה שִׁירָתְךָ</p>
</blockquote>

<blockquote>
<p>עַל עָם חֲשָׁקוּךָ וּבָם חָשַׁקְתָּ</p>
</blockquote>

<blockquote>
<p>לא מֵאֲשֶׁר קַצְנוּ בְחִשְׁקָךְ הַצְּבִי</p>
</blockquote>

<blockquote>
<p>מִבֵּית תְּפִלָּה יוֹם תְּמוֹל נִרְחַקְתָּ</p>
</blockquote>

<blockquote>
<p>כֹּה יַעֲשֶׂה לָנוּ אֱלֹהִים חַי וְכֹה</p>
</blockquote>

<blockquote>
<p>יוֹסִיף לְעַם בָּם כָאֱזוֹר דָּבַקְתָּ</p>
</blockquote>

<blockquote>
<p>אִם לֹא בְרִדְתָּךְ הַלְּבָבוֹת יָרְדוּ</p>
</blockquote>

<blockquote>
<p>אִתָּךְ וְנָדָדוּ בְּעֵת חָמָקְתָּ</p>
</blockquote>

<blockquote>
<p>הוֹאֵל צְבִי וּזְמֹר זְמִירֶךָ וְאֵת</p>
</blockquote>

<blockquote>
<p>חִקְקֵי זְמוֹרַת זָר אֲשֶׁר חָקַקְתָּ</p>
</blockquote>

<blockquote>
<p>פֶּן יִפְגְעוּ מוֹרִים חֲצָצֵיהֶם בְּךָ</p>
</blockquote>

<blockquote>
<p>פֶּן יִזְרְקוּ בָּך כַּאֲשֶר זָרָקְתָּ
<br><br />
עוֹד זֶה מְדַבֵּר וְהִנֵּה אִישׁ צוֹעֵק עַל עַבְדוֹ חָמָס</p>
</blockquote>

<blockquote>
<p>כִּי הָיָה אֵלָיו לְמִרְמָס</p>
</blockquote>

<blockquote>
<p>וַיֹּאמַר שְׁמָעֵנִי אָבִי הַמְּזִמָּה</p>
</blockquote>

<blockquote>
<p>אֵיךְ אֲקַוֶה לִי עוֹד נֶחָמָה</p>
</blockquote>

<blockquote>
<p>וְנָתַתִּי אֶל עַבְדִּי זֶרֶת וּבִקֵּשׁ אַמָּה</p>
</blockquote>

<blockquote>
<p>הֶאֱכַלְתִּיו דְּבַשׁ וְחָלָב</p>
</blockquote>

<blockquote>
<p>וּבִקֵּשׁ מָן וּשְׂלָיו</p>
</blockquote>

<blockquote>
<p>אָמַרְתִּי אֱכֹל וּבִקֵּשׁ לִשְׁתּוֹת</p>
</blockquote>

<blockquote>
<p>נָתַתִּי לוֹ יְרָקוֹת וּבִקֵּשׁ לְפָתוֹת</p>
</blockquote>

<blockquote>
<p>אָמַרְתִּי לוּן עַל אֲבוּסִי</p>
</blockquote>

<blockquote>
<p>וּבִקֵּשׁ לָנוּחַ עַל עַרְסִי</p>
</blockquote>

<blockquote>
<p>אָמַרְתִּי סוּרָה שְׁבָה פֹּה וּבִקֵּשׁ כַּר לָשֶׁבֶת עָלָיו</p>
</blockquote>

<blockquote>
<p>הִלְבַּשְׁתִיהוּ מְעִיל וּבִקֵּשׁ רִמּוֹנֵי תְכֵלֶת עַל שׁוּלָיו</p>
</blockquote>

<blockquote>
<p>וְעַתָּה חַבֵּר עָלָיו בְּחַסְדֶּךָ</p>
</blockquote>

<blockquote>
<p>אֶת אֲשֶׁר תִּמְצָא יָדֶךָ</p>
</blockquote>

<blockquote>
<p>וָאָקוּם קַל חִישׁ וָאֲחַבֵּר עָלָיו זֶה הַשִּׁיר</p>
</blockquote>

<blockquote>
<p>וּבִרְאוֹתוֹ אוֹתוֹ אָמַר בָּרוּךְ אֲדֹנָי וַאעְשִׁיר
<br><br />
כָּל הַקּוֹנֶה עֶבֶד עִבְרִי</p>
</blockquote>

<blockquote>
<p>קוֹנֶה אָדוֹן לוֹ בִּגְבוּלָיו</p>
</blockquote>

<blockquote>
<p>נָתַתִּי אֶל עַבְדִּי זֶרֶת</p>
</blockquote>

<blockquote>
<p>בִּקֵּשׁ אַמָּה לוֹ בִּמְשָׁלָיו</p>
</blockquote>

<blockquote>
<p>אָמַרְתִּי סוּרָה וּשְׁבָה פֹּה</p>
</blockquote>

<blockquote>
<p>בִּקֵּשׁ כַּר לָשֶׁבֶת עָלָיו</p>
</blockquote>

<blockquote>
<p>אָמַרְתִּי אָכְלָה מִצֵּידִי</p>
</blockquote>

<blockquote>
<p>בִּקֵּשׁ לִשְׁתּוֹת עִם טוּב מִלָּיו</p>
</blockquote>

<blockquote>
<p>אָמַרְתִּי לִין בִּקֵּשׁ חָצֵר</p>
</blockquote>

<blockquote>
<p>בַּרְזֶל וּנְחֹשֶׁת מִנְעָלָיו</p>
</blockquote>

<blockquote>
<p>אוֹכִילֵהוּ פַּת אַשְׁקֶנּוּ</p>
</blockquote>

<blockquote>
<p>יֵין רִקְחִי בִּקֵּשׁ מָן וּשְׂלָיו</p>
</blockquote>

<blockquote>
<p>הִלְבַּשְׁתִּיהוּ אֵפוֹד וּמְעִיל</p>
</blockquote>

<blockquote>
<p>בִּקֵּשׁ רִמּוֹנִים עַל שׁוּלָיו</p>
</blockquote>

<blockquote>
<p>לָכֵן אָרִים קוֹל כַּשּׁוֹפָר</p>
</blockquote>

<blockquote>
<p>מִטַּעַם מֶלֶךְ וּגְדוֹלָיו</p>
</blockquote>

<blockquote>
<p>לִקְנוֹת עִם הָעֶבֶד מַקֵּל</p>
</blockquote>

<blockquote>
<p>וּרְצוּעָה לִפְרִי מַעֲלָלָיו
<br><br />
עוֹד זֶה מְדַבֵּר וְהִנֵּה אִישׁ נִצָּב עַל יְמִינִי</p>
</blockquote>

<blockquote>
<p>וַיֹּאמַר אֲנִי הַגֶּבֶר רָאָה עֳנִי</p>
</blockquote>

<blockquote>
<p>כִּי אֶחְמֹד עֵדֶן גַּן אֱלֹהִים</p>
</blockquote>

<blockquote>
<p>וְרַעְיוֹנֵי אֵלָיו צְמֵאִים וּכְמֵהִים</p>
</blockquote>

<blockquote>
<p>וְתֵבֵל הָאֲרוּרָה תְסִיתֵנִי</p>
</blockquote>

<blockquote>
<p>וְלַעֲפַר מָוֶת תִּשְׁפְּתֵנִי</p>
</blockquote>

<blockquote>
<p>כִּי תִּמְשְׁכֵנִי בַעֲבוֹתוֹת הַבְלֶיהָ</p>
</blockquote>

<blockquote>
<p>וְתִקְשְׁרֵנִי בַחֲבָלֶיהָ</p>
</blockquote>

<blockquote>
<p>וְאִם אָשִׂים מוּל הָעֵדֶן מְגַמַּת פְּנֵי רַעְיוֹנִי</p>
</blockquote>

<blockquote>
<p>צוֹעֶקֶת אַחֲרַי מַה לְךָ פֹּה הֶעָנִי</p>
</blockquote>

<blockquote>
<p>אֵלַי תָּבוֹא כִּי שָׂכֹר שְׂכַרְתִּיךָ בְּדוּדָאֵי בְּנִי</p>
</blockquote>

<blockquote>
<p>וְעַתָּה אֲבִי הַמּוֹעֵצָה</p>
</blockquote>

<blockquote>
<p>שָׂא מָשָׁל וּמְלִיצָה</p>
</blockquote>

<blockquote>
<p>עַל זֹאת הָעֵצָה הַיְעוּצָה</p>
</blockquote>

<blockquote>
<p>וָאָקוּם וָאֲחַבֵּר לוֹ זֶה הַשִּיר הַנִּמְרָץ</p>
</blockquote>

<blockquote>
<p>בְּפִיו חָזוֹן נִפְרָץ</p>
</blockquote>

<blockquote>
<p>וַיִּיטַב הַשִּיר בְּעֵינָיו</p>
</blockquote>

<blockquote>
<p>וַיִּישָׂא חֵן וָחֶסֶד לְפָנָיו
<br><br />
נַפְשִׁי בְּתוֹךְ קִרְבִּי תְּסֹעַר כָּאֳנִי</p>
</blockquote>

<blockquote>
<p>תִּכְסַף לְעֵדֶן גַּן לְתִּתּוֹ מַחֲנִי</p>
</blockquote>

<blockquote>
<p>מָה אֹמְרָה דוֹדִים וְתֵבֶל אֹמְרָה</p>
</blockquote>

<blockquote>
<p>שָׂכֹר שְׂכַרְתִּיךָ בְּדוּדָאֵי בְּנִי
<br><br />
עוֹדֶנוּ מְדַבֵּר עִמִּי</p>
</blockquote>

<blockquote>
<p>וְהִנֵּה בָא אִישׁ צָדִיק תָּמִים</p>
</blockquote>

<blockquote>
<p>וַיֹּאמֶר אֵלַי אֲדֹנִי יֵשׁ בִּשְׁכוּנָתִי זָקֵן מָלֵא יָמִים</p>
</blockquote>

<blockquote>
<p>וְחָשַׁב כִּי יָשִׂים קִנּוֹ בַּמְרוֹמִים</p>
</blockquote>

<blockquote>
<p>וְהִנֵּה הוּא בוֹנֶה מִקְדָּשׁוֹ כְמוֹ רָמִים</p>
</blockquote>

<blockquote>
<p>כְּאִלּוּ יַחְשֹׁב לִחְיוֹת לְעוֹלָמֵי עוֹלָמִים</p>
</blockquote>

<blockquote>
<p>וּמִן הַתַּמַהּ כִּי לֹא יוּכַל מַלֵּט מַשָׂא</p>
</blockquote>

<blockquote>
<p>וּכְלָּבִיא יָקוּם וּכְאֲרִי יִתְנַשָּׂא</p>
</blockquote>

<blockquote>
<p>בּוֹנֶה הֵיכָל רָם וְנִשָּׂא</p>
</blockquote>

<blockquote>
<p>כַּאֲשֶר בְּעֵינָיו יָשָׁר</p>
</blockquote>

<blockquote>
<p>וְסָפוּן בָּאֶרֶז וּמָשׁוּחַ בַּשָָּׁשַׁר</p>
</blockquote>

<blockquote>
<p>אוֹמֵר אֶבְנֶה לִי בֵּית מִדּוֹת וַעֲלִיּוֹת</p>
</blockquote>

<blockquote>
<p>עָבְרוּ מַשְׂכִּיּוֹת</p>
</blockquote>

<blockquote>
<p>וּמִגְדָּל בָּנוּי לְתַלְפִּיוֹת</p>
</blockquote>

<blockquote>
<p>וּמִי שֶׁלֹא רָאָה בְּעֵינָיו כָּל הַמַּעֲשִׂים</p>
</blockquote>

<blockquote>
<p>בֵּית הַמְבַשְּׁלוֹת וְאֻרְוַת הַסּוסִים</p>
</blockquote>

<blockquote>
<p>וְהַמֶּרְחָץ וּמִקְוֵה הַמַּיִם</p>
</blockquote>

<blockquote>
<p>וּמִגְדָּל וְרֹאשׁוֹ בַשָּׁמָיִם</p>
</blockquote>

<blockquote>
<p>וְטַבְּעוֹתָיו וּנְזָמָיו</p>
</blockquote>

<blockquote>
<p>וּגְבִיעָיו וְחוֹתָמָיו</p>
</blockquote>

<blockquote>
<p>וּפְנִינָיו וְיַהֲלוֹמָיו</p>
</blockquote>

<blockquote>
<p>לֹא רָאָה שִׂמְחָה מִיָּמָיו</p>
</blockquote>

<blockquote>
<p>וְאִלּוּ הָיָה לוֹ בֵן אוֹ בַת יַשְׁאִיר אַחֲרָיו</p>
</blockquote>

<blockquote>
<p>אָמַרְתִּי אַשְׁרָיו</p>
</blockquote>

<blockquote>
<p>אָמְנָם לֹא נִין לוֹ וְלֹא נֶכֶד בְּעַמָּיו</p>
</blockquote>

<blockquote>
<p>וְאֵין שָׂרִיד בִּמְגוּרָיו</p>
</blockquote>

<blockquote>
<p>וְאֵיך לֹא יֹאמַר בַּעַל נֶפֶשׁ הַשּׁוֹבֵבָה</p>
</blockquote>

<blockquote>
<p>לְמִי אֲנִי עָמֵל וּמְחַסֵּר אֶת נַפְשִׁי מִטּוֹבָה</p>
</blockquote>

<blockquote>
<p>וְאֵיךְ לֹא יַחְשׁב כִּי יִנְחֲלוּ זָרִים הוֹנוֹ וּרְכוּשׁוֹ</p>
</blockquote>

<blockquote>
<p>וְהוּא יִשָּׂא הָאֲשָׁמִים לְנַפְשׁוֹ</p>
</blockquote>

<blockquote>
<p>הֲלֹא יֵדַע כִּי מִכָּל הַהוֹן אֲשֶר צָבַר</p>
</blockquote>

<blockquote>
<p>לֹא יְלַוֵּהוּ מִמֶּנּוּ דָבָר</p>
</blockquote>

<blockquote>
<p>רַק בְּלוֹיֵי הַסְּחָבוֹת אֲשֶר בָּהֶם יִהְיֶה נִקְבָּר</p>
</blockquote>

<blockquote>
<p>וְהַבַּיִת וְהַהֵיכָל</p>
</blockquote>

<blockquote>
<p>יַנִיחַ לְמִי שֶׁיוּכָל</p>
</blockquote>

<blockquote>
<p>וּמִי יוֹדֵעַ אִם חָכָם יִהְיֶה אוֹ סָכָל</p>
</blockquote>

<blockquote>
<p>וְהוּא יִהְיֶה לְרִמָּה לְמַאֲכָל</p>
</blockquote>

<blockquote>
<p>וְלִרְאוֹת זֶה הַמַּעֲשֶׂה נִלְאֵיתִי כַלְכֵּל וְלֹא אוּכָל</p>
</blockquote>

<blockquote>
<p>וּמַה מְאֹד הָיוּ מְסַפְּרִים תְּהִלוֹתָיו</p>
</blockquote>

<blockquote>
<p>אִלּוּ בָנָה בַּשָּׁמָיִם מַעֲלוֹתָיו</p>
</blockquote>

<blockquote>
<p>וְעַתָּה אֲדֹנִי חַבֵּר שִׁיר עַל זֶה הַמַּעֲשֶׂה</p>
</blockquote>

<blockquote>
<p>וְלֹא תַּחְמֹל עָלָיו וְלֹא תְכַסֶּה</p>
</blockquote>

<blockquote>
<p>אַחֲרֵי אֲשֶר תּוֹעֶה כַשֶּׂה</p>
</blockquote>

<blockquote>
<p>וָאָקוּם וָאֲחַבֵּר עָלָיו זֶה הַשִּׁיר הַנֶעֱרָב</p>
</blockquote>

<blockquote>
<p>וַיִּשְׂמַח הָאִישׁ כְּמוֹצָא שָׁלָל רָב
<br><br />
מַה תֹּאמְרוּ עַל אִישׁ יְגוֹנוֹת נִכְּלוּ</p>
</blockquote>

<blockquote>
<p>אֵלָיו וְאוֹתוֹ הַזְּמַן יוֹם יוֹם יְכַל</p>
</blockquote>

<blockquote>
<p>כִּי יֶאֱכֹל הַיּוֹם וּמָחָר מַאֲכָל</p>
</blockquote>

<blockquote>
<p>אֵיךְ יִהְיֶה הָעֵץ קְצוֹתָיו אֻכְּלוּ
<br><br />
לֹא כֵן אֲשֶר יָמִים עֲצָתוֹ סִכְּלוּ</p>
</blockquote>

<blockquote>
<p>אֵיכָה יְחִידָתוֹ לְמִגְדַּל עֹז תְּכַל</p>
</blockquote>

<blockquote>
<p>לִבְנוֹת וּמָחָר מֵת וְלֹא הִשְׂכִּיל סְכַל</p>
</blockquote>

<blockquote>
<p>אִישִׁים אֲשֶר בַּדָּיו בְּשַׁחַת יִפְּלוּ
<br><br />
אֵיךְ יַחֲרֹץ חָרוּץ קְנוֹת חָרוּץ</p>
</blockquote>

<h2 id="ולא">ולא</h2>

<blockquote>
<p>יָשִׁיב אֱלֵי לִבּוֹ הֲאִם נַפְשׁוֹ יְלַו</p>
</blockquote>

<blockquote>
<p>הוֹן יוֹם עֲלֵי קֶבֶר וְגָדִישׁ שׁוֹקְדָה
<br><br />
לֹא יַהֲלֹךְ עִם הָאֱנוֹשׁ רַק פָּעֲלוֹ</p>
</blockquote>

<blockquote>
<p>לֹא הוֹן וְלֹא חָרוּץ יְכַלְכֵּל מַחֲלָיו</p>
</blockquote>

<blockquote>
<p>אִם תֶּחֱטָא נֶפֶשׁ תְּהִי עַל מוֹקְדָה
<br><br />
עוֹד זֶה מְדַבֵּר וְהִנֵּה אִישׁ חֹשֵׁק</p>
</blockquote>

<blockquote>
<p>יַחְפִּיר בְּיָפְיוֹ הַשֶּׁמֶש וְאוֹרוֹ עֹשֶׁק</p>
</blockquote>

<blockquote>
<p>וַיֹּאמַר אֲדֹנִי אֲנַשֵׁק רַגְלֶיךָ</p>
</blockquote>

<blockquote>
<p>אִם נְטַשְׁתַּנִי לְנַשֵּׁק</p>
</blockquote>

<blockquote>
<p>וְתַעֲשֶׂה לִי הַדָּבָר אֲשֶר אֶשְׁאַל</p>
</blockquote>

<blockquote>
<p>וְלֹא תָשִׂים מִלָּתִי לְאַל</p>
</blockquote>

<blockquote>
<p>כִּי אֵין זוּלָתְךָ לִגְאָל</p>
</blockquote>

<blockquote>
<p>וְלָכֵן אִם תִּגְאַל גְּאָל</p>
</blockquote>

<blockquote>
<p>וָאַעַן וָאֹמַר כְּאִישׁ תָּמֵהַּ</p>
</blockquote>

<blockquote>
<p>אֲדֹנִי לָמָּה זֶה אַתָּה לִשְׁאֹל מִתְמַהְמֵהַּ</p>
</blockquote>

<blockquote>
<p>הַעֲמֵק שְׁאָלָה אוֹ הֲגְבֵּהַּ</p>
</blockquote>

<blockquote>
<p>וַיֹּאמֶר הָאִישׁ אֲדֹנִי חָשֲׁקְתִּי בְשֶׁכְּבָר אַחַת מִבְּנוֹת הַנְּדִיבִים</p>
</blockquote>

<blockquote>
<p>וַיִּהְיוּ דֹדֶיהָ לִי עֲרֵבִים</p>
</blockquote>

<blockquote>
<p>הָיְתָה לִי לְעֶזְרָה בְצָרוֹתַי</p>
</blockquote>

<blockquote>
<p>וַחֲשַׁבְתִּיהָ סְגֻלַּת כָּל אוֹצְרוֹתַי</p>
</blockquote>

<blockquote>
<p>וְעַל עֲרָבִים בְּתוֹכָהּ תָּלִיתִי כִנוֹרוֹתַי</p>
</blockquote>

<blockquote>
<p>וְעַתָּה נִתְחַלְפָה הַשִּׁטָּה</p>
</blockquote>

<blockquote>
<p>וַיֵּצֵא לִי חוֹחַ תַּחַת חִטָּה</p>
</blockquote>

<blockquote>
<p>כִּי הֲרֵי חֹדֶשׁ יָמִים נָפְלָה לַמִּטָּה</p>
</blockquote>

<blockquote>
<p>וְנֶהְפַּךְ לְאֵבֶל שִׂמְחָתָהּ</p>
</blockquote>

<blockquote>
<p>כִּי קָרָה חֳלִי בְאַחַת מֵעֵינֶיהָ וְשִׁחֲתָהּ</p>
</blockquote>

<blockquote>
<p>וּמֵאָז לֹא יָסַפְתִּי עוֹד לְדַעְתָּהּ</p>
</blockquote>

<blockquote>
<p>וְעַתָּה חַבֵּר שִׁירָה נִמְרֶצֶת</p>
</blockquote>

<blockquote>
<p>תִּהְיֶה זֶה הָעִנְיָן מְקַבֶּצֶת</p>
</blockquote>

<blockquote>
<p>וְעַל פְּרָטֶיהָ רוֹבֶצֶת</p>
</blockquote>

<blockquote>
<p>וְלֹא הִתְמַהְמַהְתִּי כִּי אִם כְּרֶגַע</p>
</blockquote>

<blockquote>
<p>וָאֹמְרָה אֵלָיו נִרְפָּא הַנֶּגַע</p>
</blockquote>

<blockquote>
<p>הִנֵּה הַשִּׁיר עַל זֶה הָעִנְיָן</p>
</blockquote>

<blockquote>
<p>וְאִם אֵין בּוֹ רֹב מִנְיָן יֵשׁ בּוֹ רֹב בִּנְיָן
<br><br />
קַצְתִּי בְחֵשֶׁק יַעֲלַת הַחֵן</p>
</blockquote>

<blockquote>
<p>לִי הָיְתָה מִשְׁעַן וּמִשְׁעֵנָה</p>
</blockquote>

<blockquote>
<p>אֵיכָה בְּחִשְׁקָהּ אֶעֱלֹז עוֹד אוֹ</p>
</blockquote>

<blockquote>
<p>לִי תִהְיֶה מַשְׁעֵן וּמָשׁ עֵינָהּ
<br><br />
עוֹד זֶה מְדַבֵּר וְהִנֵּה אִישׁ בָּא</p>
</blockquote>

<blockquote>
<p>בְּנֶפֶשׁ דוֹאֲגָה וַעֲצוּבָה</p>
</blockquote>

<blockquote>
<p>כְּאִלוּ נִשְׁבַּר אוֹ נִשְׁבָּה</p>
</blockquote>

<blockquote>
<p>וְרוּחַ הַיְגוֹנִים בּוֹ נָשְׁבָה</p>
</blockquote>

<blockquote>
<p>וַיֹּאמַר אֲדֹנִי יֵש לִי בֵּן</p>
</blockquote>

<blockquote>
<p>וּשְׁמוֹ דָוִד וְהוּא שָׁמֵן וְדָשֵׁן</p>
</blockquote>

<blockquote>
<p>יִשְׁכַּב עַל מִטּוֹת שֵׁן</p>
</blockquote>

<blockquote>
<p>וְכָל הַיּוֹם וְכָל הַלַּיְלָה יָשֵׁן</p>
</blockquote>

<blockquote>
<p>ןְלֹא יְקִיצוּהוּ הַקּוֹלוֹת וְהַלַּפִּידִים וְקוֹל הַשּוֹפָר וְהָהָר עָשֵׁן</p>
</blockquote>

<blockquote>
<p>וְלֹא בְהֵמָה תְשַׁלַח בּוֹ הַשֵּׁן</p>
</blockquote>

<blockquote>
<p>שְׁנָתוֹ עַזָּה כַמָּוֶת</p>
</blockquote>

<blockquote>
<p>וְעַפְעַפָּיו צַלְמָוֶת</p>
</blockquote>

<blockquote>
<p>לֹא יֵעוֹר מִשְׁנָתוֹ וְלוּ נִרְצַח</p>
</blockquote>

<blockquote>
<p>אוֹ אַרְיֵה טֹרַף עַצְמוֹתָיו פִּצַּח</p>
</blockquote>

<blockquote>
<p>וְלוּ תִתְעָרֵב לִישֹׁן עִם הַמֵּתִים נֶצַח</p>
</blockquote>

<blockquote>
<p>וְעַתָּה חַבֵּר עָלָיו שִׁיר צַח</p>
</blockquote>

<blockquote>
<p>וָאַעַן וָאֹמַר הִנֵּה לְךָ שִׁיר נָאֶה וְרָטוֹב</p>
</blockquote>

<blockquote>
<p>דָבָר בְּעִתּוֹ מַה טוֹב
<br><br />
שְׁנַת דָּוִד שְׁנַת עוֹלָם</p>
</blockquote>

<blockquote>
<p>שֵׁנָה מִמָּוֶת לֹא הִבְדִּיל</p>
</blockquote>

<blockquote>
<p>לוּ הִתְעָרֵב עִם הַמֵּתִים</p>
</blockquote>

<blockquote>
<p>לִישׁוֹן עִמָּם דָּוִד הִגְדִּיל
<br><br />
עוֹדֶנוּ מְדַבֵּר עִמִּי</p>
</blockquote>

<blockquote>
<p>וְהִנֵּה אִישׁ קְרָאנִי בִשְׁמִי</p>
</blockquote>

<blockquote>
<p>וַיֹּאמֶר אלי אֲדֹנִי תְּמוֹל קָדַר הַשֶּׁמֶשׁ בַּחֲצִי הַשָּׁמַיִם</p>
</blockquote>

<blockquote>
<p>וַיִּמַּס לְבָב הָעָם וַיְהִי לְמָיִם</p>
</blockquote>

<blockquote>
<p>וַיְהִי כָל הָעָם נָדוֹן לָדַעַת סִבַּת קַדְרוֹ וְחָשְׁכּוֹ</p>
</blockquote>

<blockquote>
<p>וַיֹּאמְרוּ זֶה אוֹמֵר בְּכֹה וְזֶה אוֹמֵר בְּכֹה</p>
</blockquote>

<blockquote>
<p>וַיְהִי בְתוֹךְ הָעָם אִישׁ וּשְׁמוֹ יוֹחָנָן בֶּן קָרֵחַ</p>
</blockquote>

<blockquote>
<p>וַיֹּאמֶר כִּי סִבַּת קַדְרוּתוֹ הוּא הַיָּרֵחִ</p>
</blockquote>

<blockquote>
<p>אֲשֶר תַּסְתִּיר מִמֶּנּוּ אוֹר הַשֶּׁמֶשׁ הַזּוֹרֵחַ</p>
</blockquote>

<blockquote>
<p>וְקַדְרוּת הַלְּבָנָה סִבָּתָהּ צֵל הָאָרֶץ</p>
</blockquote>

<blockquote>
<p>הַפּוֹרֵץ בְּאוֹר הַלְּבָנָה פָרֶץ</p>
</blockquote>

<blockquote>
<p>וּבִהְיוֹת שִׂכְלִי עַל חוּג זֹאת הַמַחֲשָׁבָה סוֹבֵב</p>
</blockquote>

<blockquote>
<p>רָאִיתִי אִשָּׁה עֲדִינָה בְּעַד הַחַלּוֹן נִשְׁקָפָה וַתְּיַבֵּב</p>
</blockquote>

<blockquote>
<p>וְצוּף דִּבְשָׁהּ שִׂפְתֵי יְשֵׁנִים דּוֹבֵב</p>
</blockquote>

<blockquote>
<p>לֹא נִרְאָה כְיָפְיָהּ וְהוֹדָהּ</p>
</blockquote>

<blockquote>
<p>לְמִיּוֹם סוּר אֶפְרַיִם מֵעַל יְהוּדָה</p>
</blockquote>

<blockquote>
<p>אָז נוֹדַע לִי כִּי לְרֹב הוֹדָהּ הַנֶּאְדָּר</p>
</blockquote>

<blockquote>
<p>ְוהַיֳפִי וְהַחֵן אֲשֶר בְּנִשְׁמָהּ דָּר</p>
</blockquote>

<blockquote>
<p>וַאֲשֶר כָּל הַהֲדּוּרִים בָּהּ אִישׁ לֹא נֶעְדָּר</p>
</blockquote>

<blockquote>
<p>בּוֹש הַשֶּׁמֶשׁ לְפָנֶיהָ וְקָדָר</p>
</blockquote>

<blockquote>
<p>וַאָחְשֹׁב כִּי קַדְרוּת הַלְּבָנָה הִיא סִבָּתָהּ גַּם כֵּן</p>
</blockquote>

<blockquote>
<p>וְלֹא צֵל הָאָרֶץ כַּאֲשֶר יֹאמַר הַמִּסְכֵּן</p>
</blockquote>

<blockquote>
<p>וְעַתָּה חַבֵּר לִי שְׁתֵּי שִׁירוֹת</p>
</blockquote>

<blockquote>
<p>תִּהְיֶינָה מֵאֹדוֹת דְּבָרַי מְדַבְּרוֹת</p>
</blockquote>

<blockquote>
<p>וָאָקוּם וָאֲחַבֵּר שְׁתֵּי שִׁירוֹת מְהֻלָּלוֹת</p>
</blockquote>

<blockquote>
<p>דִּבְרֵי זֶה הָאִישׁ כּוֹלְלוֹת</p>
</blockquote>

<blockquote>
<p>וְזֹאת הִיא הַשִּׁירָה הָאֲיֻמָּה</p>
</blockquote>

<blockquote>
<p>הַזּוֹכֶרֶת סִבַּת קַדְרוּת הַחַמָּה
<br><br />
יֹאמְרוּ עֲלֵי שֶׁמֶשׁ אֲשֶר קָדַר</p>
</blockquote>

<blockquote>
<p>כִּי הַלְּבָנָה הָיְתָה סִבָּה</p>
</blockquote>

<blockquote>
<p>לֹא הַלְּבָנָה כִּסְּתָה אוֹרוֹ</p>
</blockquote>

<blockquote>
<p>אַך אוֹר צְבִיָּה זָהֳרוֹ כִּבָּה</p>
</blockquote>

<blockquote>
<p>עָמְדָה עֲלֵי הַתְּלִי נֶגְדּוֹ</p>
</blockquote>

<blockquote>
<p>שָׁלְלָה שְׁלַל אוֹרוֹ וְשָׁב נִשְׁבָּה
<br><br />
וְזֹאת הִיא הַשִּׁירָה הָאַחֲרוֹנָה</p>
</blockquote>

<blockquote>
<p>הַמְדַבֶּרֶת עַל סִבַּת קַדְרוּת הַלְּבָנָה
<br><br />
לֹא הַתְּלִי גָרַם וְצֵל הָאָרֶץ</p>
</blockquote>

<blockquote>
<p>כִּי הַלְּבָנָה הָיְתָה קוֹדֶרֶת</p>
</blockquote>

<blockquote>
<p>אַךְ אוֹר פְּנֵי יַעְלָה מְאוֹרָה שָׁזְפָה</p>
</blockquote>

<blockquote>
<p>כִּי הִיא בְהִלָּהּ צַר וְאוֹר חוֹדֶרֶת
<br><br />
עוֹד זֶה מְדַבֵּר וְהִנֵּה אִישׁ מְשׁוֹרֵר</p>
</blockquote>

<blockquote>
<p>וְעַל אִישׁ מְדָנִים יְעוֹרֵר</p>
</blockquote>

<blockquote>
<p>וַיֹּאמַר חֲמָסִי עַל פְּלוֹנִי אוֹיְבִי</p>
</blockquote>

<blockquote>
<p>כִּי יִקַּח הַמְּלִיצוֹת אֲשֶר לָקַחְתִּי בְקַשְׁתִּי וּבְחַרְבִּי</p>
</blockquote>

<blockquote>
<p>וְהוּא מְיַחֵשׂ אוֹתָם עַל שְׁמוֹ זֶה הַנִּכְלָם</p>
</blockquote>

<blockquote>
<p>אֲשֶר לֹא עָמַל בַּם וְלֹא גִדְּלָם</p>
</blockquote>

<blockquote>
<p>וְהִנֵּה יָדַי לְךָ פְרוּשׂוֹת</p>
</blockquote>

<blockquote>
<p>לַעֲשׂוֹת בְּאוֹתוֹת וּבְמַסּוֹת</p>
</blockquote>

<blockquote>
<p>שֶיִּבָּצֵר מִמֶּנּוּ אֵת אֲשֶׁר יָזַם לַעֲשׂוֹת</p>
</blockquote>

<blockquote>
<p>וָאַעַן וָאֹמַר חַיֶּיךָ יַד חַסְדִּי מִמְּךָ לֹא אֶקְפֹּץ</p>
</blockquote>

<blockquote>
<p>הִנֵּה לְךָ הַשִּׁיר אֲשֶר תַּחְפֹּץ</p>
</blockquote>

<blockquote>
<p>וּבוֹ תִגְדֹּר פִּרְצֶךָ</p>
</blockquote>

<blockquote>
<p>וְתַגִּיעַ אֶל מְחוֹז חֶפְצֶךָ</p>
</blockquote>

<blockquote>
<p>וְלֹא יַחֲטִיא חִצֶּךָ
<br><br />
תַּעְדֶּה לְךּ עֶדְיָּי וְתִתְיַחֵשׂ</p>
</blockquote>

<blockquote>
<p>עַל מִשְׁפְּחוֹת שִׁירַי וְתִתְיַלֶּד</p>
</blockquote>

<blockquote>
<p>הִנְנִי בְשֵׁם חָדָשׁ אֲכַנֶּךָ</p>
</blockquote>

<blockquote>
<p>קוֹרֵא אֲשֶר דָּגַר וְלֹא יָלָד
<br><br />
עוֹד זֶה מְדַבֵּר וְזֶה בָּא וַיֹּאמַר</p>
</blockquote>

<blockquote>
<p>הוֹשִׁיעָה אֲדֹנִי כִּי חָסִיד גָּמַר</p>
</blockquote>

<blockquote>
<p>וְהַשֵּׂכֶל יִישַׂן וַיֵּרָדֵם</p>
</blockquote>

<blockquote>
<p>וּפַסּוּ בַעֲלֵי הַדִּקְדּוּק מִבְּנֵי אָדָם</p>
</blockquote>

<blockquote>
<p>וָאַעַן וָאֹמַר מַה לְךָ נִרְדָּם</p>
</blockquote>

<blockquote>
<p>שֶׁבַח לַאֲדֹנָי אֱלֹהֵי יִשְׂרָאֵל</p>
</blockquote>

<blockquote>
<p>יֵשׁ לַשֵּׂכֶל וּלְחָכְמוֹת הַדִּקְדּוּק גּוֹאֵל</p>
</blockquote>

<blockquote>
<p>וַיֹּאמֶר הָאִישׁ אֲדֹנִי הִתְוַכַּחְתִּי אֶתְמוֹל עִם פְּלוֹנִי הַמְדַקְדֵּק</p>
</blockquote>

<blockquote>
<p>וּרְאִיתִיו בְּכָל דְּרָכָיו צוֹדֵק</p>
</blockquote>

<blockquote>
<p>רַק בְּמַה שֶׁאָמַר כִּי לֹא תִמָּצֵא כְתוּבָה</p>
</blockquote>

<blockquote>
<p>וָו עִקָּרִית בְּרֹאשׁ הַתֵּבָה</p>
</blockquote>

<blockquote>
<p>כִּי הִיא מְשָׁרֶתֶת בָּרֹאשׁ לְעוֹלָם</p>
</blockquote>

<blockquote>
<p>בַּמִּלוֹת וּבַפְּעָלִים וּבַשֵׁמוֹת כֻּלָּם</p>
</blockquote>

<blockquote>
<p>וַאֲנִי שָׁמַעְתִּי אוֹמְרִים אַנְשֵׁי הַחָכְמוֹת</p>
</blockquote>

<blockquote>
<p>כִּי תִמָּצֵא וָו עִקָּרִית בְּרֹאשׁ קְצָת שֵׁמוֹת</p>
</blockquote>

<blockquote>
<p>וְרָצִיתִי שֶתְּחַבֵּר שִׁיר וְתַזְכִּיר מֵהֶם אַחַת אוֹ שְׁתַּיִם אוֹ שָׁלוֹש</p>
</blockquote>

<blockquote>
<p>וָאֶשְׁלַח אֶל הַמְדַקְדֵּק אוּלַי גְּאוֹן לִבּוֹ אֶחֱלוֹש</p>
</blockquote>

<blockquote>
<p>וָאָקוּם קַל חִישׁ וָאֲחַבְּרֶנוּ</p>
</blockquote>

<blockquote>
<p>וָאֹמַר הִנֵּה לְךָ הַשִּׁיר קָחֶנּוּ</p>
</blockquote>

<blockquote>
<p>וְאֶל הַמְדַקְדֵּק שְׁלָחֶנוּ</p>
</blockquote>

<blockquote>
<p>כִּי הוּא יְעִירֶנוּ מִשְׁנָתוֹ וּבַהֲקִיצוֹ יוֹכִיחֶנוּ
<br><br />
אֵיך תִּתְמַרְמֵר דּוֹד וַתֹּאמַר</p>
</blockquote>

<blockquote>
<p>בִּמְלֶאכֶת הַדִּקְדּוּק אַפְסִי</p>
</blockquote>

<blockquote>
<p>אִם נַעְלִים וַשְׁתִּי אוֹ וַשְׁנִי</p>
</blockquote>

<blockquote>
<p>אֵיךְ נַחְבִּיא בֶּן וָפְסִי
<br><br />
עוֹד זֶה מְדַבֵּר וְהִנֵּה אִישׁ בּוֹכֶה וּמְקוֹנֵן</p>
</blockquote>

<blockquote>
<p>וְאֵלַי בְּכָל עוֹז מִתְחַנֵּן</p>
</blockquote>

<blockquote>
<p>וַיֹּאמַר אֲדֹנִי בָּאתִי בְּנֶפֶשׁ נֶעֱצֶבֶת</p>
</blockquote>

<blockquote>
<p>כִּי בָאֲרָזִים נָפְלָה שַׁלְהֶבֶת</p>
</blockquote>

<blockquote>
<p>וּמַה יַעֲשׂוּ אֲזוֹבֵי קִיר</p>
</blockquote>

<blockquote>
<p>אִם הַזְּמָן נְדִיבֵי עַמִּים יַפְקִיר</p>
</blockquote>

<blockquote>
<p>וּכְהָקִיר בַּיָר מֵימֶיהָ כֵּן רָעָתוֹ יָקִיר</p>
</blockquote>

<blockquote>
<p>וְתַחַת הֱיוֹתֵנוּ בַמַּעֲלָה הָעֶלְיוֹנָה הִנְנוּ בַמּוֹרָד</p>
</blockquote>

<blockquote>
<p>וְאֵיךְ כָּל לֵב לֹא יִשּׂם וְיֶחֶרָד</p>
</blockquote>

<blockquote>
<p>וְלֹא יִהְיֶה מִמַּאֲוַיָּו נִפְרָד</p>
</blockquote>

<blockquote>
<p>וְיוֹמֵנוּ מְאֹד רָד</p>
</blockquote>

<blockquote>
<p>כִּי בְמִשְׁפַּחַת פְּלוֹנִית הֲקְּדוֹשָׁה</p>
</blockquote>

<blockquote>
<p>מֵתוּ בְשָׁנָה אַחַת אֲנָשִׁים שְׁלֹשָׁה</p>
</blockquote>

<blockquote>
<p>נְשִׂיאֵי מַטּוֹת אֲבוֹתָם</p>
</blockquote>

<blockquote>
<p>הָיוּ עַל לֵב הַזְּמַן חוֹתָם</p>
</blockquote>

<blockquote>
<p>וְעַד מָתַי יָשִׁיב הַזְּמַן צוּר חַרְבָּם</p>
</blockquote>

<blockquote>
<p>וּמַטָּרָה לְחִצָּיו הִצִּיבָם</p>
</blockquote>

<blockquote>
<p>וְיַשְׁקִיט אֲשֶר קֵרְבוּ כַתַּנּוּר לִבָּם</p>
</blockquote>

<blockquote>
<p>בְּאָרְבָּם לִטְמֹן עֲוֹנָם בְּחֻבָּם</p>
</blockquote>

<blockquote>
<p>וְעַד מָתַי תַּכֶּה עַמִּים בְּעֶבְרָה</p>
</blockquote>

<blockquote>
<p>חֶרֶב הַזְּמַן לֹא תֵאָסֵף אֶל תַּעְרָה</p>
</blockquote>

<blockquote>
<p>וְלָכֵן בָּאתִי אֵלֶיךּ בְּנֶפֶש מָרָה</p>
</blockquote>

<blockquote>
<p>לְחַבֵּר עַל זֶה הָעִנְיָן אֲמִירָה</p>
</blockquote>

<blockquote>
<p>כִּי יָדִי תִּקְצַר מֵהוֹשִׁיעַ</p>
</blockquote>

<blockquote>
<p>וְשָׁמַעְתִּי אוֹמְרִים כִּי אוֹר שִׂכְלְךָ יוֹפִיעַ</p>
</blockquote>

<blockquote>
<p>וְלַפּוֹשְׁעִים תַּפְגִּיעַ</p>
</blockquote>

<blockquote>
<p>וְכָל לָשׁוֹן תָּקוּם אִתְּךָ לַמִּשְׁפָּט תַּרְשִׁיעַ</p>
</blockquote>

<blockquote>
<p>וָאָקוּם וָאֲחַבֵּר הַשִּיר זָהָב עֶרְכּוֹ</p>
</blockquote>

<blockquote>
<p>וַיִּקָּחֵהוּ הָאִישׁ וַיֵּלֶךְ לְדַרְכּוֹ
<br><br />
חֶרֶב זְמַן בּוֹגֵד הֲלֹא תִשְׁקֹטִי</p>
</blockquote>

<blockquote>
<p>עַד אָז בְּנֵי מוּסָר בְּאַף תִּשּׂמִּי</p>
</blockquote>

<blockquote>
<p>שִׁפְכִי חֲמָתֵך עַל עֲדַת הַבּוֹעֲרִים</p>
</blockquote>

<blockquote>
<p>מִתּוֹךְ עֲדַת הָרוֹזְנִים הֲרֹמִּי</p>
</blockquote>

<blockquote>
<p>הִתְאַפְּקִי חֶרֶב זְמָן הֵאָסְפִי</p>
</blockquote>

<blockquote>
<p>אֶל תַּעֲרֵךְ הֵרָגְעִי וָדֹמִּי
<br><br />
עוֹדֶנוּ מְדַבֵּר וְהִנֵּה אִישׁ בָּא מֵרָחוֹק</p>
</blockquote>

<blockquote>
<p>וּפִיו יְמַלֵּא שְׂחוֹק</p>
</blockquote>

<blockquote>
<p>וַיֹּאמַר הֲתִרְצוּ לָדַעַת אֹדוֹתַי</p>
</blockquote>

<blockquote>
<p>הַיּוֹם רָאִיתִי שֶׁלֹּא רָאוּ אֲבוֹתַי וַאֲבוֹת אֲבוֹתַי</p>
</blockquote>

<blockquote>
<p>כִּי בִּהְיוֹתִי בְחֻפַּת סְעַדְיָה</p>
</blockquote>

<blockquote>
<p>אָמְרוּ עֲמִיתַי יוֹנָתָן וְצִדְקִיָּה</p>
</blockquote>

<blockquote>
<p>נִרְאֶה פְנֵי הַכַּלָּה אוּלַי נִצְטַיֵּד מִיָּפְיָהּ</p>
</blockquote>

<blockquote>
<p>וְכַאֲשֶׁר קָרַבְנוּ אֵלֶיהָ</p>
</blockquote>

<blockquote>
<p>וְהֵסַרְנוּ מֵעַל פָּנֶיהָ צְעִיפֶיהָ</p>
</blockquote>

<blockquote>
<p>צַר וָאוֹר חָשַׂךְ בַּעֲרִיפֶיהָ</p>
</blockquote>

<blockquote>
<p>כִּי צָפַד עַל עַצְמָהּ עוֹרָהּ</p>
</blockquote>

<blockquote>
<p>וְחָשַׂך מִשְׁחוֹר תָּאֳרָהּ</p>
</blockquote>

<blockquote>
<p>וַנִּקְרָא שֵׁם הַמָּקוֹם הַהוּא תַבְעֵרָה</p>
</blockquote>

<blockquote>
<p>בִּרְאוֹתֵנוּ פְּנֵי הַכַּלָּה כְּשׁוּלֵי קְדֵרָה</p>
</blockquote>

<blockquote>
<p>וְכַאֲשֶׁר קָם הַחַזָּן לוֹמַר הַתְּפִלָה</p>
</blockquote>

<blockquote>
<p>פָּתַח בְּיוֹצֵר אוֹר תְּחִלָּה</p>
</blockquote>

<blockquote>
<p>צָעַקְתִּי וַהֲרִימוֹתִי קוֹל כְּחוֹלֶה</p>
</blockquote>

<blockquote>
<p>וָאֹמַר אֶל הַחַזָּן אֵיךְ תֹּאמַר יוֹצֵר אוֹר בֶּן הָאֲבֵלָה</p>
</blockquote>

<blockquote>
<p>הֲשָׁכַחְתָּ פְּנֵי הַכַּלָּה</p>
</blockquote>

<blockquote>
<p>אֲשֶׁר עָשָׂה הַזְּמַן עִמָּהּ כָּלָה</p>
</blockquote>

<blockquote>
<p>אַךְ נִבְהָלָה</p>
</blockquote>

<blockquote>
<p>אֵין אוֹר וְאֵין שִׂמְחָה וְגִילָה</p>
</blockquote>

<blockquote>
<p>רַק מְעוּף צוּקָה וַאֲפֵלָה</p>
</blockquote>

<blockquote>
<p>וּבָרַחְתִּי מִשָּם בְּנֶפֶשׁ נִבְהָלָה</p>
</blockquote>

<blockquote>
<p>וְעַתָּה חַבֵּר שִׁיר כַּאֲשֶר עִם לְבָבֶךָ</p>
</blockquote>

<blockquote>
<p>וְהָרֵק עַל הַכַּלָּה הַנִּקְלָה חַרְבֶּךְ</p>
</blockquote>

<blockquote>
<p>וָאָקוּם וָאֲחַבֵּר זֶה הַשִּׁיר עַל שְׁמוֹ</p>
</blockquote>

<blockquote>
<p>וַיֵּלֶך וַיָּשָׁב הָאִישׁ לִמְקוֹמוֹ
<br><br />
אָמְרוּ עֲמִיתַי בֹּא וְנִרְאֶה אֵת</p>
</blockquote>

<blockquote>
<p>חָתָן וְכַלָהּ הֵם בְּתוֹךְ כִּילָה</p>
</blockquote>

<blockquote>
<p>וָאֵלְכָה עִמָּם וְהִנֵּה שָׁם</p>
</blockquote>

<blockquote>
<p>כַּלָּה וְחֹשֶׁךְ עַל פְּנֵי כֻלָּהּ</p>
</blockquote>

<blockquote>
<p>וָאֹמְרָה בָּרוּךְ אֲשֶר הֵאִיר</p>
</blockquote>

<blockquote>
<p>לַכֹּל בְּרֹב חַסְדוֹ וְהֶחְשִׁיךְ לָהּ</p>
</blockquote>

<blockquote>
<p>קָם איש וּפָתַח אָז בְּיוֹצֵר אוֹר</p>
</blockquote>

<blockquote>
<p>אַךְ בִּי הֲכִי עָשָׁן וְאַף עָלָה</p>
</blockquote>

<blockquote>
<p>קַמְתִּי בְּזַעַף אַף וְאָמַרְתִּי</p>
</blockquote>

<blockquote>
<p>דּוֹדִים הֲשָׁכַחְנוּ פְנֵי כַלָּה</p>
</blockquote>

<blockquote>
<p>אֵין אוֹר וְאֵין מָאוֹר תְּנוּ זִמְרָה</p>
</blockquote>

<blockquote>
<p>אֶל מַעֲבִיר יוֹם מִפְּנֵי לַיְלָה
<br><br />
עוֹדֶנוּ מְדַבֵּר וְהִנֵּה אִישׁ בָּא</p>
</blockquote>

<blockquote>
<p>וַיֹּאמַר אֲדֹנִי תְּמוֹל שִׁלְשֹם</p>
</blockquote>

<blockquote>
<p>נִקְרֵיתִי בְחֻפַּת גֵרְשֹׁם</p>
</blockquote>

<blockquote>
<p>וּלְרֹעַ צוּרָתוֹ כָּל רוֹאֵהוּ יֶחֱרַד וְיִשּׂם</p>
</blockquote>

<blockquote>
<p>כִּי הוּא כְּכוּשַׁן רִשְׁעָתָיִם</p>
</blockquote>

<blockquote>
<p>עַל פְּנֵי כָל הָאָרֶץ כְּאַמָּתָיִם</p>
</blockquote>

<blockquote>
<p>רוֹבֵץ בֵּין הַמִּשְׁפָּתָיִם</p>
</blockquote>

<blockquote>
<p>וּלְחָיָיו כִּלְחִי חֲמוֹר חֲמוֹרָתָיִם</p>
</blockquote>

<blockquote>
<p>וּלְשִׁנָּיו אֵין בְּרִיחַ וּדְלָתָיִם</p>
</blockquote>

<blockquote>
<p>וּפְנֵי אִשְׁתּוֹ כְּאוֹר הַחַמָּה שִׁבְעָתָיִם</p>
</blockquote>

<blockquote>
<p>וְעֶדְיָהּ צֶבַע רִקְמָתָיִם</p>
</blockquote>

<blockquote>
<p>וְכִרְאוֹתִי יִפְעַת הַכַּלָּה סְגוֹר לִבִּי תִקְרַע</p>
</blockquote>

<blockquote>
<p>וְזֻלּוּת בַּעְלָהּ הַמְּצֹרָע</p>
</blockquote>

<blockquote>
<p>אֲשֶר בֵּין רַגְלֶיהָ כָּרַע</p>
</blockquote>

<blockquote>
<p>אָמַרְתִּי בֶּאֱמֶת אָמַר הַנָּבִיא עַל זֶה הַמְּאֹרָע</p>
</blockquote>

<blockquote>
<p>יוֹצֵר אוֹר וּבוֹרֵא חֹשֶׁךְ עֹשֶׂה שָׁלוֹם וּבוֹרֵא רָע</p>
</blockquote>

<blockquote>
<p>וְהָאִישׁ אֲשֶר חִבֵּר זֶה הַחִבּוּר עוֹמֵד בְּמִי שֶפָּרָע</p>
</blockquote>

<blockquote>
<p>וְעַתָּה אַשְׁבִּיעֲךָ בָּאַיָּלוֹת אוֹ בַצְּבָאוֹת</p>
</blockquote>

<blockquote>
<p>לְחַבֵּר עַל זֶה הָעִנְיָן הַשִּׁיר אֲשֶר יֵאוֹת</p>
</blockquote>

<blockquote>
<p>וָאָקוּם וָאֲחַבֵּר זֶה הַשִּיר גִּזְרַת יַהֲלוֹם</p>
</blockquote>

<blockquote>
<p>וָאֶתְּנֵהוּ אֵלָיו וַיֵּלֶךְ מֵאִתִּי בְשָׁלוֹם
<br><br />
רְאוּ חָתָן פְּנֵי כִבְשָׂן כְּכוּשָׁן</p>
</blockquote>

<blockquote>
<p>וְזִיו כַּלָּה אֲשֶר יִזְרַח וְיֵאוֹר</p>
</blockquote>

<blockquote>
<p>וְהוֹדוּ אֵל אֲשֶר גּוֹלֵל לְאוֹר מִ-</p>
</blockquote>

<blockquote>
<p>פְּנֵי חֹשֶׁך וְחֹשֶׁךְ מִפְּנֵי אוֹר
<br><br />
עוֹדֶנוּ מְדַבֵּר וְהִנֵּה אִישׁ בִּשְׁמִי קְרָאָנִי</p>
</blockquote>

<blockquote>
<p>וַיֹּאמַר אֲדֹנִי שָׁמַעְתִּי שִׁירְךָ וְהֶנְאָנִי</p>
</blockquote>

<blockquote>
<p>וְהַדָּבָר אֲשֶר עָדֶיךָ הֱבִיאָנִי</p>
</blockquote>

<blockquote>
<p>הוּא רְאוֹתִי דָבָר אֲשֶר הֶלְאָנִי</p>
</blockquote>

<blockquote>
<p>כִּי רָאִיתִי בִּשְׁכוּנָתִי אִשָּׁה עִבְרִית</p>
</blockquote>

<blockquote>
<p>דּוֹמָה בְצוּרָתָהּ לְשִׁפְחָה מִצְרִית</p>
</blockquote>

<blockquote>
<p>וְנִשְׁמָתָהּ כְּנַחַל גָּפְרִית</p>
</blockquote>

<blockquote>
<p>וּפָנֶיהָ מוֹרִיקוֹת כְּאִלּוּ הַנֶּגַע שָׁם נָפָל</p>
</blockquote>

<blockquote>
<p>שְׁקַעֲרוּרֹת יְרְקְרַקּוֹת וּמַרְאֵיהֶן שָׁפָל</p>
</blockquote>

<blockquote>
<p>לֹא עָלָה עַל לֵב אָדָם בְּדוֹרָהּ</p>
</blockquote>

<blockquote>
<p>כִּי אִישׁ יְזָּקֵק לְצוּרָה כָזוֹ כְעוּרָה</p>
</blockquote>

<blockquote>
<p>וְהִנֵּה הִיא לוֹ לִזְנוּנִים הָרָה</p>
</blockquote>

<blockquote>
<p>אֶחְשֹׁב כִּי לֹא שָׂם בָּהּ קִּנּוֹ</p>
</blockquote>

<blockquote>
<p>רַק גִּבֵּן אוֹ דַק אוֹ תְבַלּוּל בְּעֵינוֹ</p>
</blockquote>

<blockquote>
<p>אוֹ נָפַל שָׁמָּה שׁוֹר אוֹ חֲמוֹר</p>
</blockquote>

<blockquote>
<p>וְעַתָּה אֱמֹר עָלֶיהָ שִׁיר אוֹ מִזְמוֹר</p>
</blockquote>

<blockquote>
<p>וָאָקוּם וָאֲחַבֵּר שִׁיר זֶה הָעִנְיָן יְסַפֵּר</p>
</blockquote>

<blockquote>
<p>אֲשֶר לֹא יִמַּד יָפְיוֹ וְלֹא יִסָּפֵרו</p>
</blockquote>

<blockquote>
<p>וְזֶה מִפְתַּח שְׂפָתָיו:
<br><br />
מִמִּי הָרִית שִׁפְחָה מִצְרִית</p>
</blockquote>

<blockquote>
<p>מֵהַמְּצֹרָע אוֹ מִגִּבֵּן</p>
</blockquote>

<blockquote>
<p>כָּעֵת חַיָּה לָךְ כָּל בִּרְיָה</p>
</blockquote>

<blockquote>
<p>תֹּאמַר חַיָּה חוֹבֶקֶת בֵּן
<br><br />
עוֹדֶנוּ מְדַבֵּר וְהִנֵּה אִישׁ הוֹלֵךְ וְקָרֵב</p>
</blockquote>

<blockquote>
<p>וַיֹּאמֶר אֵלַי אֲדֹנִי הֶעָרֵב</p>
</blockquote>

<blockquote>
<p>יֵש לִי מוֹדַע נֶאֱמָן</p>
</blockquote>

<blockquote>
<p>חוֹמֵל עָלַי וְרַחֲמָן</p>
</blockquote>

<blockquote>
<p>יְדַעְתִּיו אֲבִי הַתְּעוּדוֹת</p>
</blockquote>

<blockquote>
<p>וְרִאשׁוֹן לְכָל סֵבֶל הַסּוֹדוֹת</p>
</blockquote>

<blockquote>
<p>וְלוֹ בְּכָל חָכְמָה עֶשֶׂר יָדוֹת</p>
</blockquote>

<blockquote>
<p>חָלַץ מִן הַזְּמָן בִּתְבוּנָתוֹ</p>
</blockquote>

<blockquote>
<p>וְיָצָא נָקִי מֵאָלָתוֹ</p>
</blockquote>

<blockquote>
<p>וְהִשִּׂיגָה יָדוֹ וּמָצָא כְדֵי גְאֻלָּתוֹ</p>
</blockquote>

<blockquote>
<p>וְכִרְאוֹת הֶהָמוֹן אֶת מַעֲלָתוֹ</p>
</blockquote>

<blockquote>
<p>וְאֶת יְקָר תִּפְאֶרֶת גְּדוּלָתוֹ</p>
</blockquote>

<blockquote>
<p>וְכִי הַשֵּׂכֶל שָׂמָהוּ מֵאַנְשֵׁי סוֹדוֹ</p>
</blockquote>

<blockquote>
<p>וְאֶל אֲצִילֵי בְּנֵי יִשְׂרָאֵל לֹא שָׁלַח יָדוֹ</p>
</blockquote>

<blockquote>
<p>אָמְרוּ כִּי מָצְאוּ בּוֹ עֶרְוַת דָּבָר</p>
</blockquote>

<blockquote>
<p>כַּאֲשֶר אֶל אַנְשֵׁי הַפִּילוֹסוֹפְיָה הִתְחַבֵּר</p>
</blockquote>

<blockquote>
<p>נוֹאֲלוֹ נִשְׂאוּ לִמְּדוּ לְשׁוֹנָם דַּבֶּר-שֶׁקֶר הַעֲוֵה נִלְאוּ</p>
</blockquote>

<blockquote>
<p>הָלְכוּ קְדוֹרַנִּית בְּקִנְאָתָם אֲשֶר בּוֹ קִנְּאוּ</p>
</blockquote>

<blockquote>
<p>וַיֵּלְכוּ אֲחוֹרַנִית וְעֶרְוַת אֲבִיהֶם לֹא רָאוּ</p>
</blockquote>

<blockquote>
<p>וְאָנֹכִי הִבְחַנְתִּי מַעֲלָתוֹ וְקִצּוּרָם</p>
</blockquote>

<blockquote>
<p>כִּי לֹא כְצוּרֵנוּ צוּרָם</p>
</blockquote>

<blockquote>
<p>וְלֹא נוֹדַע אֲלֵיהֶם עֶרְכּוֹ אֲשֶר הוּנַף וַאֲשֶר הוּרָם</p>
</blockquote>

<blockquote>
<p>הֵבִיאוּ אַדִּירֵיהֶם בַּעֲבוֹדָתוֹ צַוָּארָם</p>
</blockquote>

<blockquote>
<p>וְהִנְנִי שׁוֹאֵל מִמְּךָ בְּנֶפֶשׁ שְׁפָלָה</p>
</blockquote>

<blockquote>
<p>אַחַר בַּקָּשַׁת הַמְּחִילָה</p>
</blockquote>

<blockquote>
<p>לְחַבֵּר עַל זֶה שִׁיר כַּאֲשֶר יֵאוֹת לוֹ</p>
</blockquote>

<blockquote>
<p>וְיִכְלֹל זֶה הָעִנְיָן כֻּלּוֹ</p>
</blockquote>

<blockquote>
<p>וָאָקוּם וָאֲחַבֵּר זֶה הַשִּיר אֲשֶר אֵין עַל עָפָר מָשְׁלוֹ</p>
</blockquote>

<blockquote>
<p>וַיִּשְׂמַח הָאִישׁ כִּי רַב חֵילוֹ
<br><br />
בְּחַיֵּי הַבְּרִית טוֹב אַתְּ בְּעֵינַי</p>
</blockquote>

<blockquote>
<p>וְכָל צַדִּיק בְּךָ יָגִיל וְיַכְתִּיר</p>
</blockquote>

<blockquote>
<p>וְנִגְלוּ לִי צְפוּנוֹת וַעֲמוּקוֹת</p>
</blockquote>

<blockquote>
<p>אֲשֶרתּוֹך לִבְּךָ תַעְמִיק וְתַסְתִּיר</p>
</blockquote>

<blockquote>
<p>אֲבָל אֶשְׁמַע הֲמוֹן עָם יֹאמְרוּ לִי</p>
</blockquote>

<blockquote>
<p>יְהוּדָה נִים וְלָא נִים תִּיר וְלָא תִיר
<br><br />
עוֹד זֶה מְדַבֵּר וְזֶה בָּא וַיֹּאמַר אֲדֹנִי</p>
</blockquote>

<blockquote>
<p>רָאִיתִי בְסִפְרֵי תַּלְמַי הַיְּוָנִי</p>
</blockquote>

<blockquote>
<p>בְּדַבְּרוֹ עַל טֶבַע הַמַּזָּלוֹת אֲשֶרבַּגַּלְגַּל הַשְּׁמִינִי</p>
</blockquote>

<blockquote>
<p>שֶחָלַק כָּל מַזָּל וּמַזָּל לִשְׁלֹשָׁה חֲלָקִים</p>
</blockquote>

<blockquote>
<p>וּמָצָא כָּל הַחֲלָקִים הָהֵם בִּטְבָעִים חֲלוּקִים</p>
</blockquote>

<blockquote>
<p>הַשְּׁלִישׁ הָרִאשׁוֹן יוֹרֶה טֶבַע אֶחָד</p>
</blockquote>

<blockquote>
<p>וְהַשְּׁלִישׁ הָאֶמְצָעִי יוֹרֶה טֶבַע אַחֵר מְיֻחָד</p>
</blockquote>

<blockquote>
<p>וְהַשְּׁלִישׁ הָאַחֲרוֹן בְּטֶבַע שְׁלִישִׁי הִתְיַחָד</p>
</blockquote>

<blockquote>
<p>וְחֶלְקֵי כָּל מַזָּל וּמַזָּל נִשְׁתַּנוּ מֵחֶלְקֵי חֲבֵרוֹ</p>
</blockquote>

<blockquote>
<p>וְקָשֶׁה עָלַי לִזְכֹּר מַה שֶּׁהִזְכִּיר עַל כָּל אֶחָד מֵהֶם תַּלְמַי בְּסִפְרוֹ</p>
</blockquote>

<blockquote>
<p>וְרָצִיתִי שֶׁתְּחַבֵּר שִׁיר כָּלִיל בַּהֲדָרוֹ</p>
</blockquote>

<blockquote>
<p>יַזְכִּיר בְּקִצּוּר כָּל אֲשֶר הִזְכִּיר עֲלֵיהֶם תַּלְמַי בְּחִבּוּרוֹ</p>
</blockquote>

<blockquote>
<p>כְּדֵי שֶׁבְּיָדְעִי הַשִּׁיר עַל פֶּה אֵדָעֵם</p>
</blockquote>

<blockquote>
<p>וּבְקוֹל כָּמֹהוּ אַרְעֵם</p>
</blockquote>

<blockquote>
<p>וָאָקוּם וָאֲחַבֵּר שִׁיר מִשְּׁמֹנָה טוּרִים</p>
</blockquote>

<blockquote>
<p>הָאַרְבָּעָה הָרִאשׁונִים בְּטֶבַע רָאשֵׁי הַמַּזָּלוֹת מְדַבְּרִים</p>
</blockquote>

<blockquote>
<p>וְהַטּוּר הַחֲמִשִּׁי טִבְעֵי אֶמְצָעִיוּתָם בּוֹ נִכְלָלוֹת</p>
</blockquote>

<blockquote>
<p>וְהַשְּׁלֹשָׁה הָאַחֲרוֹנִים מְדַבְּרִים בְּטֶבַע סוֹפֵי הַמַּזָּלות</p>
</blockquote>

<blockquote>
<p>וָאֶתְּנֵהוּ אֶל הָאִישׁ וְהוּא מְסַפֵּר מִמֶּנוּ תְהִלוֹת
<br><br />
וָאֶשָּׂא מְשָׁלִי וָאֹמַר:
<br></p>
</blockquote>

<h2 id="טְלֵהחָלָבאֲשֶרהוֹלִידכְּלָלוֹ">טְלֵה חָלָב אֲשֶרהוֹלִיד כְּלָלוֹ</h2>

<blockquote>
<p>רְעָמִים עִם בְּרָקִים הֶחֱרִישָׁךְ</p>
</blockquote>

<blockquote>
<h2 id="ְוהוּארוּחַוְרַעַשׁוַעֲרָפֶל">ְוהוּא רוּחַ וְרַעַשׁ וַעֲרָפֶל</h2>
</blockquote>

<blockquote>
<p>לְךָ יִרְטַב וְחֹם יִרְעַשׁ וְיֶחְשָׁךְ</p>
</blockquote>

<h2 id="אֲוִירוֹחָםוְחַםגַּםאַחֲרֵיהֶם">אֲוִירוֹ חָם וְחַם גַּם אַחֲרֵיהֶם</h2>

<blockquote>
<p>שְנַיִם דּוֹן לְבֵינוֹנִים בְּלַחְשָׁךְ</p>
</blockquote>

<blockquote>
<h2 id="אֲשֶׁריִרְטַבוְהוּאנִשְׂרָףבְּמוֹאֵשׁ">אֲשֶׁר יִרְטַבוְהוּא נִשְׂרָף בְּמוֹ אֵשׁ</h2>
</blockquote>

<blockquote>
<p>וְהוּא יִרְטַב וּבֵינוֹנִי יְבִישָׁךְ</p>
</blockquote>

<blockquote>
<p>וְכָל אֶמְצַע לְבֵינוֹנִי הֲכִי דוֹן</p>
</blockquote>

<blockquote>
<p>לְבַד דָּגִים אֲשֶר יִרְטַב לְבוּשָׁךְ</p>
</blockquote>

<blockquote>
<p>וְסוֹף יִשְׂרֹף אֲשֶר יַרְגִּישׁ כְּמַרְגִּישׁ</p>
</blockquote>

<blockquote>
<p>וְרוּחַ יִהְְיֶה רָטוֹב וְנִמְשָׁךְ</p>
</blockquote>

<blockquote>
<p>וּמֵימִיַּי כְמֵימִיַּי וּפֹעַל</p>
</blockquote>

<blockquote>
<p>לְךָ רֶשַׁע אֲשֶר יַמְטִיר בְּרֹאשָׁך</p>
</blockquote>

<blockquote>
<p>וְהוּא יַמְטִיר וְאַף רוּחַ יְיַלֵּד</p>
</blockquote>

<blockquote>
<p>אֲשֶר יִשְׂרֹף וְהוּא נִקְרָא אֱנוֹשָׁךְ
<br><br />
עוֹד זֶה מְדַבֵּר וְזֶה בָּא וַיֹּאמַר אֲדֹנִי רִכְבִּי וּפָרָשִׁי</p>
</blockquote>

<blockquote>
<p>יֵש לִי רֵעַ שַׂמְתִּיו נֵזֶר לְרֹאשִׁי</p>
</blockquote>

<blockquote>
<p>אֲהַבְתִּיו אַהֲבַת נַפְשִׁי</p>
</blockquote>

<blockquote>
<p>וְחָפַצְתִּי לִהְיוֹת בְּמַאֲסַר אַהֲבָתוֹ לֹא אֵצֵא חָפְשִׁי</p>
</blockquote>

<blockquote>
<p>וְעַל נוּדוֹ הֶחְדַּלְתִּי אֶת תִּירוֹשִׁי</p>
</blockquote>

<blockquote>
<p>וּבְפָנַי יַעֲנֶה כַּחֲשִׁי</p>
</blockquote>

<blockquote>
<p>וּמִן הַיּוֹם אֲשֶׁר אָרִיתִי יַעְרַת דִּבְשׁוֹ וּמָתְקוֹ</p>
</blockquote>

<blockquote>
<p>דָּמִיתִי הֱיוֹת כָּל רֵעַ חָסֵר בְּחֻקּוֹ</p>
</blockquote>

<blockquote>
<p>וְלוּ הָיוּ דוֹדָיו דְּבֵקִים בּוֹ כְמַדָּיו אֲנִי חֲלוּקוֹ</p>
</blockquote>

<blockquote>
<p>וְלוּ הָיוּ הֵם כַּחֲלוּקוֹ</p>
</blockquote>

<blockquote>
<p>אֲנִי נַפְשׁוֹ הַשּׁוֹכֶנֶת בְּחֵיקוֹ</p>
</blockquote>

<blockquote>
<p>וּמָה אֹסִיף עוֹד לְדַבֵּר מֵאֹדוֹתָיו וְהִזִּיקַנִי וְיָסַפְתִּי בְחִשְׁקוֹ</p>
</blockquote>

<blockquote>
<p>וְעַתָּה אֲדֹנִי תְּתָאֵר זֶה הַחֵשֶׁק בְּשִׁירָךְ</p>
</blockquote>

<blockquote>
<p>לְמַעַן אֲדֹנָי אֱלֹהֶיךָ וְלִקְדוֹשׁ יִשְׂרָאֵל כִּי פֵאֲרָךְ</p>
</blockquote>

<blockquote>
<p>כִּי יָדַעְתִּי אֵת אֲשֶׁר תְּבָרֵךְ מְבֹרָךְ</p>
</blockquote>

<blockquote>
<p>וָאַעַן וָאֹמַר הִשָּׁמֵר וְהַשְׁקֵט אַל תִּירָא וּלְבָבְךָ אַל יֵרַךְ</p>
</blockquote>

<blockquote>
<p>וָאָקוּם וָאֲחַבֵּר לוֹ זֶה הַשִּׁיר הַנֶעֱרָךְ</p>
</blockquote>

<blockquote>
<p>וַיִּקֹּד הָאִישׁ וַיִּשְׁתַּחוּ לְאַפָּיו וַיֹּאמַר יְהִי שֵם אֲדֹנָי מְבֹרָךְ
<br><br />
בְּחִשְׁקִי עַל צְבִי מִבְחַר עֳפָרִים</p>
</blockquote>

<blockquote>
<p>אֲדַמֶּה כָּל צְבִי חָסֵר בְּחֻקּוֹ</p>
</blockquote>

<blockquote>
<p>וְלוּ הָיוּ חֲשׁוּקָיו בּוֹ דְבֵקִים</p>
</blockquote>

<blockquote>
<p>כְּמוֹ מַדָּיו אֲנִי לוֹ כַּחֲלוּקוֹ</p>
</blockquote>

<blockquote>
<p>וְלוּ הָיוּ כְנֵתַח מִנְּתָחָיו</p>
</blockquote>

<blockquote>
<p>אֲנִי נַפְשׁוֹ אֲשֶׁר אֶשְׁכּוֹן בְּחֵיקוֹ</p>
</blockquote>

<blockquote>
<p>וּמַה אוֹסִיף לְדַבֵּר בַּחֲשׁוּקִי</p>
</blockquote>

<blockquote>
<p>וְהִזִּיק לִי וְיָסַפְתִּי בְּחִשְׁקוֹ
<br><br />
עוֹדֶנוּ מְדַבֵּר וְזֶה בָּא וַיֹּאמַר חָנֵּנִי אֱלֹהִים וְיֵש לִי רֵעַ שִׂמְחַת גִּילִי</p>
</blockquote>

<blockquote>
<p>וּמְנַחֵם מֵשִׁיב נַפְשִׁי</p>
</blockquote>

<blockquote>
<p>אֲשֶׁר הוּא הַצָּנִיף הַטָּהוֹר עַל רֹאשִׁי</p>
</blockquote>

<blockquote>
<p>וּבְכָל חֵן טוֹב הָאֵל חֲנָנוֹ</p>
</blockquote>

<blockquote>
<p>וּמִמַּעַל לְכוֹכְבֵי אֵל שָׂם קִנּוֹ</p>
</blockquote>

<blockquote>
<p>וּבְטֶרֶם נוֹצַר בַּבֶּטֶן הֱכִינוֹ</p>
</blockquote>

<blockquote>
<p>וְנָבִיא לִבְנֵי הַזְּמַן נְתָנוֹ</p>
</blockquote>

<blockquote>
<p>וְהוּא רִאשׁוֹן אֶל הַחֹשְׁקִים</p>
</blockquote>

<blockquote>
<p>וְנוֹטֶה אָהֳלֵי הַחֵשֶׁק וִירִיעוֹתָיו מֵקִים</p>
</blockquote>

<blockquote>
<p>וְהַזְּמָן וְהַחֵשֶׁק עֲבָדָיו</p>
</blockquote>

<blockquote>
<p>וְצֹאן יָדָיו</p>
</blockquote>

<blockquote>
<p>וְלֹא הִתְעוּהוּ כַּאֲשֶר הִתְעוּ כָּל מַלְכֵי גוֹיִּים בִּלְעָדָיו</p>
</blockquote>

<blockquote>
<p>וְעַתָּה אֲדֹנִי זֶה הָעִנְיָן בְּשִׁירְךָ תְפָאֲרֵהוּ</p>
</blockquote>

<blockquote>
<p>וּבִמְחוּגַת שִׂכְלְךָ תְתָאֲרֵהוּ</p>
</blockquote>

<blockquote>
<p>כִּי אֵת אֲשֶׁר תְּאַשֵׁר אַשְׁרֵהוּ</p>
</blockquote>

<blockquote>
<p>וָאָקוּם וָאֹצִיא כָל לְמַעֲשֵׂהוּ</p>
</blockquote>

<blockquote>
<p>וָאֲחַבֵּר זֶה הַשִּיר הַנִּפְלָא</p>
</blockquote>

<blockquote>
<p>אֲשֶׁר בְּכֶתֶם אוֹפִיר לֹא יְסֻלָּא</p>
</blockquote>

<blockquote>
<p>וַיֹּאמֶר הָאִישׁ בֶּאֱמֶת זֶה הַשִּיר עַל כָּל שִׁיר מֶלֶךְ</p>
</blockquote>

<blockquote>
<p>וַיִּקַח אֶת הַשִּׁיר וַיֵּלֶךְ
<br><br />
מְנַחֵם לַזְּמָן הָיָה נְבִיאוֹ</p>
</blockquote>

<blockquote>
<p>וְהַחֵשֶׁק קְרָאָהוּ בּקִיאוֹ</p>
</blockquote>

<blockquote>
<p>וְהִתְעָה לְאֱנוֹשׁ זוּלַת מְנַחֵם</p>
</blockquote>

<blockquote>
<p>כְּהַתְעוֹת אֶל אֱנוֹש שִׁכּוֹר בְּקִיאוֹ
<br><br />
עוֹדֶנוּ מְדַבֵּר וְהִנֵּה שְׁנֵי אַחִים בָּאִים בְּלֵב נֶעֱצָב</p>
</blockquote>

<blockquote>
<p>וּמוּל פָּנַי הֶחֱזִיקוּ מַצָּב</p>
</blockquote>

<blockquote>
<p>וַיֹּאמְרוּ יֵשׁ לָנוּ אָב זָקֵן</p>
</blockquote>

<blockquote>
<p>כְּעוֹף נוֹדֵד מִקֵּן</p>
</blockquote>

<blockquote>
<p>יְעַוֵת אֵת אֲשֶׁר נְתַקֵּן</p>
</blockquote>

<blockquote>
<p>אֲנַחְנוּ לְמִשְׁמַעְתּוֹ כְפִי הַיְכֹלֶת סָרִים</p>
</blockquote>

<blockquote>
<p>וּבַעֲבוֹדָתוֹ וּבְמוּסָרָיו מִתְפָּאֲרִים</p>
</blockquote>

<blockquote>
<p>וּתְהִלָּתוֹ וּמַעֲלָתוֹ כְּחוֹבָה עָלֵינוּ מְסַפְּרִים</p>
</blockquote>

<blockquote>
<p>וְהוּא יַחְשֹׁב אוֹתָנוּ לְזָרִים</p>
</blockquote>

<blockquote>
<p>וַיִּתֵּן אוֹתָנוּ כְּסוֹרְרִים וּמוֹרִים</p>
</blockquote>

<blockquote>
<p>אֲשֶר לֹא צִוִּינוּ וְלֹא דִבַּרְנוּ וְלֹא עָלָה עַל לִבֵּנוּ</p>
</blockquote>

<blockquote>
<p>וְעַל זֶה נֶעְכַּר אָבִינוּ וְגָדֵל עָצְבֵּנוּ</p>
</blockquote>

<blockquote>
<p>וְאָבִי רְאֵה גַּם רְאֵה</p>
</blockquote>

<blockquote>
<p>אֵיךְ יַעֲלֶה עַל לְבָבֵנוּ הַנִּכְאֶה</p>
</blockquote>

<blockquote>
<p>לִנְטוֹת מִדֶּרֶךְ מוּסָרוֹ וְלַעֲנוֹת עַזּוֹת</p>
</blockquote>

<blockquote>
<p>אֲשֶר עָשָׂה לָנוּ אֶת הַנֶּפֶשׁ הַזֹּאת</p>
</blockquote>

<blockquote>
<p>וְאֵיךְ תִּשְׁכַּח נַפְשֵׁנוּ כָּל גְּמוּלָיו</p>
</blockquote>

<blockquote>
<p>בְּזָכְרֵנוּ אָז מִקֶּדֶם מִפְעָלָיו</p>
</blockquote>

<blockquote>
<p>וְכָל מַחְסוֹרֵנוּ עָלָיו</p>
</blockquote>

<blockquote>
<p>וְעַתָּה חַבֶּר לָנוּ שִׁיר בִּדְבַר צַחוֹת</p>
</blockquote>

<blockquote>
<p>אוּלַי יִרְאֶה אֲדֹנָי בְּעָנְיֵנוּ וִינַהֲלֵנוּ עַל מֵי מְנוּחוֹת</p>
</blockquote>

<blockquote>
<p>וְנִמְצָא בְשִׁירְךָ שׂבַע שְׂמָחוֹת</p>
</blockquote>

<blockquote>
<p>וָאָקוּם וָאֲחַבֵּר שִׁיר כְּפִי כֹחִי</p>
</blockquote>

<blockquote>
<p>וָאֶשְׁפֹּךְ עָלָיו רוּחִי</p>
</blockquote>

<blockquote>
<p>וַיֶעֱרַב עֲלֵיהֶם שִׂיחִי
<br><br />
אֵיכָה נַמְרֶה פִּיךָ אוֹ מִן</p>
</blockquote>

<blockquote>
<p>דֶּרֶךְ מוֹסָרָךְ הָאָב נֵט</p>
</blockquote>

<blockquote>
<p>וּבְיָדָךְ כָּל מַחְסוֹרֵנוּ</p>
</blockquote>

<blockquote>
<p>מִן הַכְּתֹנֶת עַד הָאַבְנֵט
<br><br />
עוֹדָם מְדַבְּרִים אִתִּי וַאֲנִי נֹשֵׂא מְשָׁלָי</p>
</blockquote>

<blockquote>
<p>וְהִנֵּה שְלֹשָׁה אֲנָשִׁים נִצָּבִים עָלָי</p>
</blockquote>

<blockquote>
<p>וְהָאֲנָשִׁים אַנְשֵׂי שֵׁמוֹת</p>
</blockquote>

<blockquote>
<p>נְקוּבֵי רֵאשִׁית הַחָכְמוֹת</p>
</blockquote>

<blockquote>
<p>קָרְאוּ בִשְׁמוֹתָם עֲלֵי אֲדָמוֹת</p>
</blockquote>

<blockquote>
<p>וַיֹּאמְרוּ אֵלַי הַמְשׁוֹרֵר לְעוֹלָם יִחְיֶה</p>
</blockquote>

<blockquote>
<p>מֵאֶרֶץ רְחוֹקָה בָּאוּ עֲבָדֶיךָ לְשֵׁמַע יְהוּדָה גוּר אַרְיֵה</p>
</blockquote>

<blockquote>
<p>כִּי שָׁמַעְנוּ אֶת אֲשֶׁר הוֹבִישׁ מֵי יָם הַסִּכְלוּת</p>
</blockquote>

<blockquote>
<p>וְהֵאִיר אֹפֶל עֵינֵי בְנֵי הַגָּלוּת</p>
</blockquote>

<blockquote>
<p>בְּהֵיטִיבוֹ נֵרוֹת הַלְּבָבוֹת הָעֲדִינוֹת</p>
</blockquote>

<blockquote>
<p>וּבְמַלֹּאתוֹ מִשְׁבְּצוֹת הַהֲבָנוֹת</p>
</blockquote>

<blockquote>
<p>מִיַּהֲלוֹמֵי הַסּוֹדוֹת הָעֶלְיוֹנוֹת</p>
</blockquote>

<blockquote>
<p>וּבְתִתּוֹ סַפִּירֵי סְפָרָיו כֻּלָּם</p>
</blockquote>

<blockquote>
<p>לַעֲלוֹת בָּהֶם וּלְהַשִּיג כָּל נֶעְלָם</p>
</blockquote>

<blockquote>
<p>וּמִימֵי חָכְמָתוֹ לַמַּשִׂיגִים חוֹמָה מִימִינָם וּמִשְּׂמֹאלָם</p>
</blockquote>

<blockquote>
<p>וּבַהֲסִירוֹ הָעִבְרִים הָעִוְרִים הַנִּרְפִּים</p>
</blockquote>

<blockquote>
<p>וְהַפִּסְחִים הַפּוֹסְחִים עַל שְׁתֵּי הַסְּעִפִּים</p>
</blockquote>

<blockquote>
<p>אֲשֶׁר בִּמְלַאכְתָּם מִתְרַפִּים</p>
</blockquote>

<blockquote>
<p>וְהֵסִיר אֶת הַמַּסְוֶה מֵעַל פְּנֵי הַנְּפָשׁוֹת הַשּׁוֹבְבוֹת</p>
</blockquote>

<blockquote>
<p>וְהֶעֱלָה אוֹתָם לְמַעְלָה מִגַּלְגַּלֵּי עֲרָבוֹת</p>
</blockquote>

<blockquote>
<p>עַד אֲשֶר לְכָל חַכְמֵי הַזְּמָן וּבַעֲלֶי לְבָבוֹת</p>
</blockquote>

<blockquote>
<p>יִתְּנוּ בְנוֹת הַשִּׁיר הָאֲלָפִים וְלוֹ נָתְנוּ הָרְבָבוֹת</p>
</blockquote>

<blockquote>
<p>וּמָצָא בְיוֹם חֵילוֹ עַמּוֹ נְדָבוֹת</p>
</blockquote>

<blockquote>
<p>וּבִזֵּר עַמִּים יַחְפְּצוּ קְרָבוֹת</p>
</blockquote>

<blockquote>
<p>וַיִּתְגֹּדְדוּ כְּמִשְׁפָּטָם בָּרְמָחִים וּבַחֲרָבוֹת</p>
</blockquote>

<blockquote>
<p>וְעַתָּה אֵיךְ נִדְרָשָׁה כַיּוֹם אֶת פְּנֵי חָכָם עָדִיף מִנָּבִיא</p>
</blockquote>

<blockquote>
<p>כָּרַע שָׁכַב בֵּין מִשְׁפְּתֵי הַחַכְמוֹת כְּאַרְיֵה וָכַלָבִיא</p>
</blockquote>

<blockquote>
<p>וּבְיָדֵנוּ אֵין תְּשׁוּרָה לְהָבִיא</p>
</blockquote>

<blockquote>
<p>וְלָכֵן בָּאנוּ עָדֶיךָ בְּלֵב בּוֹטֵח</p>
</blockquote>

<blockquote>
<p>בְּנֶפֶשׁ כּוֹרְעָה וּבְרַעְיוֹן מִשְׁתַּטֵּחַ</p>
</blockquote>

<blockquote>
<p>לְחַבֵּר שִׁירֵי חֶמֶד הֲדוּרִים</p>
</blockquote>

<blockquote>
<p>לְקוּחִים מִפְּנִינֵי הַמַּאֲמָרִים</p>
</blockquote>

<blockquote>
<p>וְעָשִׁיתָ אוֹתָם לְרֹאשׁוֹ עֲטָרוֹת</p>
</blockquote>

<blockquote>
<p>וְנִשְׁלָחֵם אֶל כֶּתֶר הַמְּאוֹרוֹת</p>
</blockquote>

<blockquote>
<p>וְאַחֲרֵי כֵן נִרְאֶה פָנָיו הַהֲדוּרוֹת</p>
</blockquote>

<blockquote>
<p>וְזֹאת הָיְתָה סִבַּת בּוֹאֵנוּ</p>
</blockquote>

<blockquote>
<p>וְשׂוּמֵנוּ עָדֶיךָ מְגַמַּת פָּנֵינוּ</p>
</blockquote>

<blockquote>
<p>וָאֹמַר אֶל הַנִּכְבָּדִים יִתֵּן כָּל אֶחָד מִכֶּם הָעִנְיָן</p>
</blockquote>

<blockquote>
<p>אֲשֶר יַחְפְּצֶנוּ לִיסוֹד וְעָלָיו אֶבְנֶה הַבִּנְיָן</p>
</blockquote>

<blockquote>
<p>וַיִּגַּשׁ הָאֶחָד וַיֹּאמַר אֲדֹנִי</p>
</blockquote>

<blockquote>
<p>חָפַצְתִּי לְדַמּוֹת שִׂכְלוֹ</p>
</blockquote>

<blockquote>
<p>אֶל הַשֶּׁמֶשׁ בְּהִלּוֹ</p>
</blockquote>

<blockquote>
<p>כִּי כַאֲשֶר הָיָה הַשֶּׁמֶשׁ כָּלִיל בַּהֲדָרוֹ</p>
</blockquote>

<blockquote>
<p>וְהוּא סִבַּתהָרְאוּת וְנִרְאֶה אוֹר בְּאוֹרוֹ</p>
</blockquote>

<blockquote>
<p>וּבוֹ נִרְאֵהוּ</p>
</blockquote>

<blockquote>
<p>כָּךְ שִׂכְלוֹ אֲדַמֵּהוּ</p>
</blockquote>

<blockquote>
<p>הֱיוֹתוֹ סִבָּה לְכָל שֵׂכֶל וּבוֹ נַשְׂכִּיל וְנַשְׂכִּילֵהוּ</p>
</blockquote>

<blockquote>
<p>וְיָדַעְתִּי כִּי הִקְשֵיתִי לִשְׁאֹל</p>
</blockquote>

<blockquote>
<p>אָמְנָם יָדַעְתִּי כִּי אֵין זוּלָתְךָ לִגְאֹל</p>
</blockquote>

<blockquote>
<p>וָאָקוּם קַל חִישׁ וָאֲחַבֶּר לִי זֶה הַשִּׁיר אָרְכוּ מֻטּוֹת כְּנָפָיו</p>
</blockquote>

<blockquote>
<p>וְאִם קָצְרוּ מִלָּיו רָבּוּ עֲנָפָיו</p>
</blockquote>

<blockquote>
<p>וַיִּקָחֵהוּ הָאִישׁ וַיִּבֶז לְכָל זְהָבוֹ וּכְסָפָיו</p>
</blockquote>

<blockquote>
<p>וַיִּקֹד וַיִּשְׁתַּחוּ לְאַפָּיו
<br><br />
יִפְעַת תְּבוּנָתָךְ וְנֵר הִלָּךְ אֲדַ-</p>
</blockquote>

<blockquote>
<p>מֶּה הַשָּׁר לְאוֹר שֶׁמֶשׁ וְאַמְשִׁילֵהוּ</p>
</blockquote>

<blockquote>
<p>כִּי כַאֲשֶר שֶׁמֶשׁ בְּסִבַּת הָרְאוֹת</p>
</blockquote>

<blockquote>
<h2 id="נִרְאֶהבְּאוֹרוֹאוֹרוּבוֹנִרְאֵהוּ">נִרְאֶהבְּאוֹרוֹ אוֹר וּבוֹ נִרְאֵהוּ</h2>
</blockquote>

<blockquote>
<p>כֵּן שִׂכְלְךָ סִבָּה לְשֵׂכֶל כָּל יְצוּר</p>
</blockquote>

<blockquote>
<p>וּבְשִׂכְלְךָ נַשְׂכִּיל וְנַשְׂכִּילֵהוּ
<br><br />
וְאַחֲרָיו הַשֵּׁנִי נִגָּש</p>
</blockquote>

<blockquote>
<p>וַיֹּאמַר אֲדֹנִי רָצִיתִי לְתָאֲרוֹ</p>
</blockquote>

<blockquote>
<p>כִּי נִפְרַד מֵהַמֻּרְגָּשׁ</p>
</blockquote>

<blockquote>
<p>וְאֶל הָעֲרָפֶל אֲשֶר שָׁם האֱלֹהִים נִגַּש</p>
</blockquote>

<blockquote>
<p>וְחָשַׁב בְּשִׂכְלוֹ גַּאֲוַת הַזְּמָן נְסִיכוּת</p>
</blockquote>

<blockquote>
<p>וַיִּקְרָא שְׁמוֹ אַלוֹן בָּכוּת</p>
</blockquote>

<blockquote>
<p>וּפָשַׁט מְעִילֵי הַתְּמוּנוֹת וְלָבַשׁ מַלְאֲכוּת</p>
</blockquote>

<blockquote>
<p>עַד אֲשֶר עֵינֵי אַנְשֵׁי הַזְּמָן מֵהַשִּׂיג הוֹדוֹ עָשָׁשׁוּ</p>
</blockquote>

<blockquote>
<p>כִּי לְמַדַּי לֹא הִתְקַדָּשׁוּ</p>
</blockquote>

<blockquote>
<p>וּמֵעַבְדוּת הַמֶּלֶךְ זָקֵן וּכְסִיל לֹא חֻפָּשׁוּ</p>
</blockquote>

<blockquote>
<p>וַיֵּדְעוּ כִּי עֲרוּמִים הֵם וַיִּתְבֹּשָׁשׁוּ</p>
</blockquote>

<blockquote>
<p>וְנִגַּש יְהוּדָה לְבַדּוֹ אֶל אֲדֹנָי וְהֵם לֹא יִגָּשׁוּ</p>
</blockquote>

<blockquote>
<p>וָאָקוּם וָאֲחַבֵּר זֶה הַשִּׁיר וָאֶתְּנֶהוּ אֵלָיו</p>
</blockquote>

<blockquote>
<p>וְנִרְצָה לוֹ לְכַפֵּר עָלָיו
<br><br />
יִפָּלְאוּ לִבּוֹת בְּלָבְשָׁךְ מַלְאֲכוּת</p>
</blockquote>

<blockquote>
<p>עַד כִּי לְהַשִׂיג הוֹדְךָ נֹאָשׁוּ</p>
</blockquote>

<blockquote>
<p>תַּפְשִׁיט בְּשִׂכְלָךְ מַחֲמַדִּים אֶת עֲדִי</p>
</blockquote>

<blockquote>
<p>צוּרוֹת טְהוֹרוֹת יַעֲטוּ לָבָשׁוּ</p>
</blockquote>

<blockquote>
<p>רָאוּ הֲלִיכוֹת שִׂכְלְךָ וַיֶּחֱזוּ</p>
</blockquote>

<blockquote>
<p>כִּי הֵם עֲרוּמֵּי הוֹד וְהִתְבּוֹשָׁשׁוּ</p>
</blockquote>

<blockquote>
<p>בָּזוּ לְשִׂכְלָם לֹא עֲזָרָם לַעֲלוֹת</p>
</blockquote>

<blockquote>
<p>לֵאוֹר בְּאוֹר עֶלְיוֹן וּבוֹ נִבְאָשׁוּ</p>
</blockquote>

<blockquote>
<p>קֶרֶן מְאוֹר הִלָּךְ וְאֵיכָה יֶחֱזוּ</p>
</blockquote>

<blockquote>
<p>הוֹדָךְ בְּעֵינֵיהֶם וְהֵם עָשָׁשוּ</p>
</blockquote>

<blockquote>
<p>אֵיךְ יַעֲמֹד לִבָּם בְּגִשְׁתָּךְ לַעֲרָ-</p>
</blockquote>

<blockquote>
<p>פֶל שָׁם אֱלֹהִים חַי וְלֹא יִגָּשׁוּ
<br><br />
וַיִּגַּשׁ אֵלַי הַשְּׁלִישִׁי</p>
</blockquote>

<blockquote>
<p>וַיֹּאמַר רָצִיתִי רִכְבִּי וּפָרָשִׁי</p>
</blockquote>

<blockquote>
<p>לִרְמֹז אֶל יְהוּדָה גוּר אַרְיֵה</p>
</blockquote>

<blockquote>
<p>אֲשֶראָמַרְנוּ בְּצִלּוֹ נִחְיֶה</p>
</blockquote>

<blockquote>
<p>לֶאֱסוֹף נְפוּצוֹת יְהוּדָה וְנִדְחֵי יִשְׂרָאֵל לְכַנֵּס</p>
</blockquote>

<blockquote>
<p>וְלַעֲשׂוֹת שׂרְפֵי סְפָרָיו וְלָשׂוּם אוֹתָם עַל נֵס</p>
</blockquote>

<blockquote>
<p>יִרְאוּ אוֹתָם נְשׁוּכֵי הַזְּמָן וְיִחְיוּ</p>
</blockquote>

<blockquote>
<p>וּמִנַּהֲרֵי נַחֲלֵי עֶדְנֵיהֶם יִרְוְיוּ</p>
</blockquote>

<blockquote>
<p>וְאַחֲרֵי מוֹת קְדוֹשִׁים יִהְיוּ</p>
</blockquote>

<blockquote>
<p>כִּי הוּא לְבַדּוֹ בַּמַּשָּׂא יָשׂוֹר</p>
</blockquote>

<blockquote>
<p>וְיַהֲפֹךְ עֵמֶק פְּגָרֵינוּ לְנַחַל הַבְּשׂוֹר</p>
</blockquote>

<blockquote>
<p>וָאָקוּם וָאֲחַבֶּר לוֹ זֹאת הַשִּׁירָה הָעֲרֵבָה</p>
</blockquote>

<blockquote>
<p>וַיִּשְׂמַח הָאִישׁ בִּרְאוֹתוֹ יָפְיָהּ וְטוּבָהּ</p>
</blockquote>

<blockquote>
<p>וַיֹּאמֶר אֵלַי הַיּוֹם נִרְצָע לְאַהֲבָתְךָ שַׂמְתָּנִי</p>
</blockquote>

<blockquote>
<p>אֶמְצָא חֵן בְּעֵינֶיךָ אֲדֹנִי כִּי נִחֲמְתָּנִי</p>
</blockquote>

<blockquote>
<p>וַיְבָרְכוּ אוֹתִי בְּשֵׁם אֵל עֵילוּם</p>
</blockquote>

<blockquote>
<p>וַיֵּלְכוּ מֵאִתִּי בְשָׁלוֹם
<br><br />
חוּשָׁה מְשִׁיחַ אֵל עֲשֵׂה שָׂרָף וְשִׂים</p>
</blockquote>

<blockquote>
<p>עַל נֵס לְהַחְיוֹת בּוֹ נְשׁוּכֵי הַזְּמָן</p>
</blockquote>

<blockquote>
<p>יָתֵד אֲשֶׁר נִתְקַע בְּמָקוֹם נֶאֱמָן</p>
</blockquote>

<blockquote>
<p>נֶשֶׁר מָלֵא נוֹצָה וּבַעַל מַעֲשִׂים</p>
</blockquote>

<blockquote>
<p>הֶן-הוּא כְּרוּב מִמְשַׁח כְּנָפָיו פּוֹרְשִׂים</p>
</blockquote>

<blockquote>
<p>נֵצֶר כְּלִיל יֹפִי וְנֶטַע נַעֲמָן</p>
</blockquote>

<blockquote>
<p>אַף זִכְרְךָ עָרֵב כְּנֹפֶת צוּף וּמַן</p>
</blockquote>

<blockquote>
<p>נֵרָךְ וְהֵלָּךְ כָּל חֲדָרִים חוֹפְשִׁים
<br><br />
עוּרָה גְאוֹן יַעֲקֹב וְלָמָּה תֶחֱרַד</p>
</blockquote>

<blockquote>
<p>עַל דּוֹדְךָ יִדֹּר וְהוֹלֵךְ וַחֲסוֹר</p>
</blockquote>

<blockquote>
<p>הַנֵּה מְשִׁיחַ אֵל בְּעָצְמָתוֹ יְרַד
<br><br />
לִבּוֹ כְגִבּוֹרִים וְרִכְבּוֹ יֶאֱסוֹר</p>
</blockquote>

<blockquote>
<p>יַהְפֹךְ וְאִם הַיּוֹם מְאֹד קָצָר וְרָד</p>
</blockquote>

<blockquote>
<p>עֵמֶק פְּגָרֵינוּ לְנַחַל הַבְּשׂוֹר
<br><br />
אֲנִי טֶרֶם אֲכַלֶה לְדַבֵּר</p>
</blockquote>

<blockquote>
<p>וְהַשִׁירִים הָעֲרֵבִים לְחַבֵּר</p>
</blockquote>

<blockquote>
<p>וְהִנֵּה אִישׁ מַכֶּה אִישׁ עִבְרִי מֵאֶחָיו וַיִּמְחָצֵהוּ</p>
</blockquote>

<blockquote>
<p>וַיֶּאֱחֹז בְּעָרְפּוֹ וַיְפַצְפְּצֵהוּ</p>
</blockquote>

<blockquote>
<p>וּפֶרֶץ עַל פְּנֵי פֶּרֶץ יִפְרְצֵהוּ</p>
</blockquote>

<blockquote>
<p>וְאֶל בֵּית הַבּוֹר יְרִיצֵהוּ</p>
</blockquote>

<blockquote>
<p>וּמַדָּיו יַפְשִׁיטֵהוּ</p>
</blockquote>

<blockquote>
<p>וְכַאֲשֶׁרשָׁאַלְנוּ קָדְקֹד שֵׂעָר</p>
</blockquote>

<blockquote>
<p>מִתְהַלֵךְ בַּאֲשָׁמָיו</p>
</blockquote>

<blockquote>
<p>עַל רָדְפוֹ בַחֶרֶב אָחִיו וְשִׁחֵת רַחֲמָיו</p>
</blockquote>

<blockquote>
<p>אָמַר הַסִּבָּה אֲשֶׁר עָלָה עָשָׁן בְּאַפִּי</p>
</blockquote>

<blockquote>
<p>וְאֵשׁ תֹּאכַל מִפִּי</p>
</blockquote>

<blockquote>
<p>וְאֶנְהֹם וְאוֹחֵז טַרְפִּי</p>
</blockquote>

<blockquote>
<p>הוּא כִּי אָנֹכִי הַדַּל בְּאַלְפִּי</p>
</blockquote>

<blockquote>
<p>הִלְוִיתִי לְזֶה מֹשֶׁה הָאִישׁ בִּימֵי חָרְפִּי</p>
</blockquote>

<blockquote>
<p>זְהָבִי וְכַסְפִּי</p>
</blockquote>

<blockquote>
<p>וְנָתַן לִי עֲרֵבִים</p>
</blockquote>

<blockquote>
<p>שְנַיִם מִבְּנֵי הַנְּדִיבִים</p>
</blockquote>

<blockquote>
<p>וְהוּא מִפָּנַי מִתְעַלֵּם</p>
</blockquote>

<blockquote>
<p>וּבוֹשׁ לֹא יֵבוֹשׁ כִּי לֹא יֵדַע הִכָּלֵם</p>
</blockquote>

<blockquote>
<p>וּבִרְאוֹתִי מִרְיוֹ וְקָשְׁיוֹ</p>
</blockquote>

<blockquote>
<p>וְכִי לֹא יְשַׁלֵּם נִשְׁיוֹ</p>
</blockquote>

<blockquote>
<p>הוֹרַדְתִּי מֵעָלָיו עֶדְיוֹ</p>
</blockquote>

<blockquote>
<p>אֲחַזְתִּיו וְלֹא אַרְפֶּנוּ</p>
</blockquote>

<blockquote>
<p>וְלַעֲפַר מָוֶת אֶשְפְּתֶנוּ</p>
</blockquote>

<blockquote>
<p>וַיְהִי כִּרְאוֹת הַשָׂר אֲדֹנִי</p>
</blockquote>

<blockquote>
<p>נִכְמְרוּ רַחֲמָיו עַל מֹשֶׁה הֶעָנִי</p>
</blockquote>

<blockquote>
<p>וַיֹּאמֶר אֶל הָאִיש הָאוֹחֵז בּוֹ לֹא נָכוֹן לַעֲשׂוֹת כֵּן בְּנִי</p>
</blockquote>

<blockquote>
<p>כִּי הַכַּעַס לֹא יֵחָשֵׁב לְךָ לְחָכְמָה</p>
</blockquote>

<blockquote>
<p>וְלָכֵן הֶרֶף מֵאַף וַעֲזֹב חֵמָה</p>
</blockquote>

<blockquote>
<p>וְאַל תִּתְחַר לְהָרַע בַּמְּרֵעִים</p>
</blockquote>

<blockquote>
<p>כִּי דִבְרֵי חֲכָמִים בְּנַחַת נִשְׁמָעִים</p>
</blockquote>

<blockquote>
<p>וְעַתָּה חֲקֹר וְּדְרֹשׁ וְאִם יוּכַל לְשַׁלֵּם נִשְׁיוֹ מֹשֶׁה</p>
</blockquote>

<blockquote>
<p>אָז תִּהְיֶה לוֹ כְּנוֹשֶׁה</p>
</blockquote>

<blockquote>
<p>וְאִם יְצָאוּהוּ הַכְּסָפִים וְהַזְּהוּבִים</p>
</blockquote>

<blockquote>
<p>רִיבְךָ רִיב אֶת הַעֲרֵבִים</p>
</blockquote>

<blockquote>
<p>וַיִּפֶן אֵלַי הַשָּׂר וַיֹּאמַר אַחֲרֵי אֲשֶר עָשִׁיתָ בִּמְלֶאכֶת הַשִּיר נִפְלָאוֹת</p>
</blockquote>

<blockquote>
<p>וְרָאִינוּ מִמְּךָ נוֹרָאוֹת</p>
</blockquote>

<blockquote>
<p>הָרִימָה פְּעָמֶיךָ לְמַשֻּׂאוֹת</p>
</blockquote>

<blockquote>
<p>וְתָקִים אֶת דְּבָרַי בְּשִׁיר עָרֵב</p>
</blockquote>

<blockquote>
<p>וְנִפָּרֵד מִזֶּה הַמַּעֲמָד כִּי הָרָעָב הוֹלֵךְ וְקָרֵב</p>
</blockquote>

<blockquote>
<p>וְיַּכֶּה בִצְדִיָּה לְמוֹ אָרֶב</p>
</blockquote>

<blockquote>
<p>כִּי פָנָה יוֹם וְכִי יִנָּטוּ צִלְלֵי עָרֶב</p>
</blockquote>

<blockquote>
<p>וְאִישׁ לֹא יוֹסִיף עוֹד לִשְׁאוֹל</p>
</blockquote>

<blockquote>
<p>פֶּן אֵרֵד אֶל רַעֲבוֹנִי אָבֵל שְׁאוֹל</p>
</blockquote>

<blockquote>
<p>וְעַתָּה גְאַל לְךָ אַתָּה אֶת גְּאֻלָּתִי כִּי לֹא אוּכַל לִגְאֹל</p>
</blockquote>

<blockquote>
<p>וָאָקוּם בְּמִצְוַת הַשָּׂר אֲדֹנִי וָאֲחַבֵּר שִׁיר חָדָשׁ אֵין לוֹ שֵׁנִי</p>
</blockquote>

<blockquote>
<p>לְהַצִּיל הֶעָשׁוּק מִמּוֹקְשׁוֹ</p>
</blockquote>

<blockquote>
<p>וּלְהוֹשִׁיעַ מִשֹּׁפְטֵי נַפְשׁוֹ
<br><br />
וָאֶשָּׂא מְשָׁלִי וָאֹמַר:
<br><br />
עֲזֹב אַף וְחֵמָה נְדִיב לֵב וְקוּמָה</p>
</blockquote>

<blockquote>
<p>וְדַבֵּר בְּחָכְמָה בְּמִלִּים עֲרֵבִים</p>
</blockquote>

<blockquote>
<p>וְאִם יֵש לְמֹשֶׁה תְּהִי לוֹ כְּנוֹשֶׁה</p>
</blockquote>

<blockquote>
<p>וְאִם אֵין בְּיָדוֹ מְעָה רִיב עֲרֵבִים
<br><br />
וַיְהִי כִּשְׁמֹעַ הָאֲנָשִׁים הַשִּׁיר הַנָּעִים</p>
</blockquote>

<blockquote>
<p>מַעֲשֶׂה צַעֲצוּעִים</p>
</blockquote>

<blockquote>
<p>צָעֲקוּ בְּקוֹל גָּדוֹל כְּאִלוּ אֵל הַכָּבוֹד הִרְעִים</p>
</blockquote>

<blockquote>
<p>וַיֹּאמְרוּ מַה מְאֹד נִכְבָּד זֶה הַמַּעֲמָד וּמָה רַב טוּבוֹ</p>
</blockquote>

<blockquote>
<p>כִּי רוּחַ אֲדֹנָי נוֹסְסָה בּוֹ</p>
</blockquote>

<blockquote>
<p>וְהָיוּ כֻּלָּם מְסַפְּרִים בִּשְׁבָחָי</p>
</blockquote>

<blockquote>
<p>וַיֹּאמְרוּ כֹּה לֶחָי</p>
</blockquote>

<blockquote>
<p>הַיּוֹם הַזֶּה רָאִינוּ כִּי יְדַבֵּר אֱלֹהִים אֶת הָאַָדָם וָחָי</p>
</blockquote>

<blockquote>
<p>וָאֵלֵךְ עִם הַשָׂר לִשְׁכּן תַּחַת צֶאֱלָיו</p>
</blockquote>

<blockquote>
<p>וְכָל הָעָם שָׁבוּ אַישׁ לְאֹהָלָיו
<br></p>
</blockquote>

<div class="footnotes">
<hr />
<ol>

<li id="fn:1">
<p>לא הצלחתי לראות אם מדובר ב&#8211;שַ עם פתח אם שֵ עם צירה <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/7041">https://bybe.benyehuda.org/read/7041</a></div></body></html>