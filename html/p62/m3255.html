<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שיר ביתר</title>
	<meta name="author" content="זאב ז'בוטינסקי"/>
</head>
<body>

<h1 id="שִׁירבֵּיתָרזאבזבוטינסקי">שִׁיר בֵּיתָר / זאב ז&#8217;בוטינסקי</h1>

<blockquote>
<p>בֵּיתָר –</p>
</blockquote>

<blockquote>
<p>מִגֹּב רִקָּבוֹן וְעָפָר,</p>
</blockquote>

<blockquote>
<p>בַּדָּם וּבַיֶּזַע</p>
</blockquote>

<blockquote>
<p>יוּקַם לָנוּ גֶזַע</p>
</blockquote>

<blockquote>
<p>גָּאוֹן וְנָדִיב וְאַכזָר;</p>
</blockquote>

<blockquote>
<p>בֵּיתָר הַנִּלכָּדָה,</p>
</blockquote>

<blockquote>
<p>יוֹדֶפֶת, מַסָּדָה</p>
</blockquote>

<blockquote>
<p>תָּרֹמנָה בְעֹז וְהָדָר.
<br><br />
הָדָר –</p>
</blockquote>

<blockquote>
<p>עִברִי גַם בָּעֹנִי – בֶּן-שָׂר;</p>
</blockquote>

<blockquote>
<p>אִם עֶבֶד, אִם הֵלֶך –</p>
</blockquote>

<blockquote>
<p>נוֹצַרתָּ בֶּן-מֶלֶך</p>
</blockquote>

<blockquote>
<p>בְּכֶתֶר דָּוִד נֶעֱטָר.</p>
</blockquote>

<blockquote>
<p>בָּאוֹר וּבַסֵּתֶר</p>
</blockquote>

<blockquote>
<p>זְכוֹר אֶת הַכֶּתֶר, -</p>
</blockquote>

<blockquote>
<p>עֲטֶרֶת גָּאוֹן וְתָגָר.
<br><br />
תָּגָר –</p>
</blockquote>

<blockquote>
<p>עַל כָּל-מַעֲצוֹר וּמֵצַר!</p>
</blockquote>

<blockquote>
<p>אִם תַּעַל אוֹ תֵרֶד –</p>
</blockquote>

<blockquote>
<p>בְּלַהַב הַמֶּרֶד</p>
</blockquote>

<blockquote>
<p>שָׂא אֵשׁ לְהַצִּית, אֵין דָּבָר:</p>
</blockquote>

<blockquote>
<p>כִּי שֶׁקֶט הוּא רֶפֶשׁ,</p>
</blockquote>

<blockquote>
<p>הַפקֵר דָּם וָנֶפֶשׁ</p>
</blockquote>

<blockquote>
<p>לְמַעַן הַהוֹד הַנִּסתָּר!
<br><br />
לָמוּת אוֹ לִכבּוֹשׁ אֶת הָהָר –</p>
</blockquote>

<blockquote>
<p>יוֹדֶפֶת, מַסָּדָה, בֵּיתָר.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/3255">https://bybe.benyehuda.org/read/3255</a></div></body></html>