<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מיכל דמעה</title>
	<meta name="author" content="אברהם דב בר בן חיים לעבענזאהן"/>
</head>
<body>

<h1 id="מיכלדמעהאדםהכהן">מיכל דמעה / אד&quot;ם הכהן</h1>

<p>על מות לבן זה</p>

<h2 id="א">א</h2>

<h3 id="1">1</h3>

<blockquote>
<p>עֶשְׂרִים וְאַרְבַּע שָׁנָה בֵּן לִי אִמַּצְתִּי</p>
</blockquote>

<blockquote>
<p>עָמַלְתִּי גִּדַּלְתִּי גַּלְתִּי עָלַצְתִּי</p>
</blockquote>

<blockquote>
<p>עַד כִּי שָׁכַלְתִּי הָהּ –! עֲדֵי קָבַרְתִּי</p>
</blockquote>

<blockquote>
<p>עֶשְׂרִים וְאַרְבַּע שָׁנָה הַבֵּן! אָמַצְתָּ</p>
</blockquote>

<blockquote>
<p>עָמַלְתָּ גָּדַלְתָּ – מִכֹּל פָּרַצְתָּ</p>
</blockquote>

<blockquote>
<p>עֲדֵי גַּם מַתָּ הָהּ –! וַאֲנִי נִשְׁאַרְתִּי –.
<br></p>
</blockquote>

<h3 id="2">2</h3>

<blockquote>
<p>עֶשְׂרִים וְאַרְבַּע שָׁנָה רַבּוֹת יָגַעְתִּי</p>
</blockquote>

<blockquote>
<p>כָּל חֵילִי וַעֲמָלִי לִבְנִי זָרַעְתִּי</p>
</blockquote>

<blockquote>
<p>חָרַדְתִּי שָׁקַדְתִּי עָבַדְתִּי הֶבֶל!</p>
</blockquote>

<blockquote>
<p>וּבְנִי זֶה יָגַע עַד נָגַהּ אוֹרֵהוּ</p>
</blockquote>

<blockquote>
<p>וּבְשָׂרוֹ דָלַל עַד חָלַל<a href="#fn:1" id="fnref:1" title="see footnote" class="footnote"><sup>1</sup></a> לִבֵּהוּ</p>
</blockquote>

<blockquote>
<p>וַיְהִי לִנְהִי כֹּחִי וּמְזוֹרוֹ אֵבֶל –.
<br></p>
</blockquote>

<h3 id="3">3</h3>

<blockquote>
<p>עֶשְׂרִים וְאַרְבַּע שָׁנָה הַבֵּן! חָלִיתָ</p>
</blockquote>

<blockquote>
<p>וּכְשָׂב בִּינוֹתָ וּכְבֶן יוֹם נִקִּיתָ</p>
</blockquote>

<blockquote>
<p>וּכְרֹךְ גֵּוְךָ כֵּן חָזַק בָּךְ הָרוּחַ</p>
</blockquote>

<blockquote>
<p>רִפֵּאתִי הַגְּוִיָּה אַךְ לֹא נִרְפָּאָה</p>
</blockquote>

<blockquote>
<p>אַתָּה – הַנֶּפֶשׁ וּמַרְפֵּא מָצָאָה
<br></p>
</blockquote>

<h3 id="4">4</h3>

<blockquote>
<p>עֶשְׂרִים וְאַרְבַּע שָׁנָה רוֹפְאִים רִפְּאוּךָ</p>
</blockquote>

<blockquote>
<p>כָּל אַבְקוֹת – כָּל שִׁקּוּי רוֹכֵל<a href="#fn:2" id="fnref:2" title="see footnote" class="footnote"><sup>2</sup></a> רִוּוּךָ</p>
</blockquote>

<blockquote>
<p>עַד גַּם הִשְׁקוּךָ מֵי הַבְּאֵרוֹת שָׁמָּה</p>
</blockquote>

<blockquote>
<p>כָּל אֵלֶּה לָקְחוּ הוֹן רָב אוֹן וָכֹחַ</p>
</blockquote>

<blockquote>
<p>אַחַר גַּם מָוֶת לָקַח הַמַּלְקוֹחַ</p>
</blockquote>

<blockquote>
<p>כִּי עַל תַּחְבּוּלוֹת אִישׁ הֵן יָדוֹ רָמָה.
<br></p>
</blockquote>

<h3 id="5">5</h3>

<blockquote>
<p>לֹא הֶאֱמִינָה נַפְשִׁי כִּי מֵת אֶרְאֶךָ</p>
</blockquote>

<blockquote>
<p>כִּי עֵינֵי שִׁמְשׁוֹת אוֹר יִכְבּוּ תוֹכֶךָ</p>
</blockquote>

<blockquote>
<p>לֵב עַז מִמָּוֶת עַל יוֹמוֹ גַם יֵלֶא</p>
</blockquote>

<blockquote>
<p>פֶּה מַחְרִישׁ כָּל פֶּה הוּא יִדֹּם לִגְוֹעַ</p>
</blockquote>

<blockquote>
<p>לָשׁוֹן תּוּכַל לַכֹּל לֹא תוּכַל נוֹעַ</p>
</blockquote>

<blockquote>
<p>עַד בּוֹא אַךְ רֶגַע וָאֵרֶא כָל אֵלֶּה.
<br></p>
</blockquote>

<h3 id="6">6</h3>

<blockquote>
<p>גַּם עִצְּבוֹן רוֹפְאֶיךָ לֹא הֶעֱצִיבַנִי</p>
</blockquote>

<blockquote>
<p>גַּם רִפְיוֹן רִפְאוּתָם לֹא עוֹד הִרְפַּנִי</p>
</blockquote>

<blockquote>
<p>כִּי חַיֵּי הַחַיִּים הָיוּ חַיֶּיךָ</p>
</blockquote>

<blockquote>
<p>חַיִּים מָלְאוּ אוֹרָה אֵיכָה יוּעָמּוּ</p>
</blockquote>

<blockquote>
<p>וּבְעֶצֶם תֻּמָּם אֵיכָכָה יִתָּמּוּ</p>
</blockquote>

<blockquote>
<p>עַד בּוֹא יוֹם אַחֲרוֹן וַיֹּאמֶר אַיֶּךָ!.
<br></p>
</blockquote>

<h3 id="7">7</h3>

<blockquote>
<p>מִקִּנִּי צִפּוֹרִי הָהּ מִי הִבְרִיחַ!</p>
</blockquote>

<blockquote>
<p>מִבֵּיתִי מִזְמוֹרִי מִי זֶה הִשְׁכִּיחַ!</p>
</blockquote>

<blockquote>
<p>מִי נִפֵּץ כִּנּוֹרִי וַיִּקְרָא נֶהִי!</p>
</blockquote>

<blockquote>
<p>וּלְכָל חֲמוּדוֹתַי מִי אָמַר לֵכְנָה!</p>
</blockquote>

<blockquote>
<p>אֶל כָּל תִּקְוֹתַי –: רֶגַע הִתְהַפֵּכְנָה!</p>
</blockquote>

<blockquote>
<p>וּלְנַפְשִׁי – &#8220;חֲיִי אַל-חַיִּים!&#8221; וַיֶּהִי.
<br></p>
</blockquote>

<h3 id="8">8</h3>

<blockquote>
<p>&quot;חֲיִי וּרְאִי חַיֵּי בֵן עֵת יִתָּמּוּ</p>
</blockquote>

<blockquote>
<p>(חַיִּים שֶׁבָּם גַּם חַיַּיְכִי רֻקָּמוּ)</p>
</blockquote>

<blockquote>
<p>וִחְיִי וּרְאִי קִבְרוֹ בִּשְׂדֵה צַלְמָוֶת&quot;</p>
</blockquote>

<blockquote>
<p>מִי צִוָּה כָּל זֹאת אֱלֹהִים! הַאָתָּה</p>
</blockquote>

<blockquote>
<p>הַתְחַיֶּה אוֹתִי וּבְנִי זֶה הֵמַתָּה?</p>
</blockquote>

<blockquote>
<p>מֵמִית וּמְחַיֶּה הִנְּךָ גַּם בַּמָּוֶת!
<br></p>
</blockquote>

<h3 id="9">9</h3>

<blockquote>
<p>הַס! אַל תֹּאמְרוּ מֵת הַסּוּ אַל תַּזְכִּירוּ!</p>
</blockquote>

<blockquote>
<p>מַה עֵינָיו תִּסְגּוֹרוּ וּכְבָר הֵאִירוּ?!</p>
</blockquote>

<blockquote>
<p>מַה תּוֹרִידוּ אֶרֶץ בֵּן כָּאוֹר יַעַל?! – – –</p>
</blockquote>

<blockquote>
<p>נֵר מַה יּוּקַד? – מוֹקְדֵי אֵשׁ בִּי נָגָעוּ!</p>
</blockquote>

<blockquote>
<p>מַה בֶּגֶד אֶקְרַע? – הֵן שָׁמַי נִקְרָעוּ!</p>
</blockquote>

<blockquote>
<p>הוֹדִי חָלַץ מָוֶת מָה אֶחְלוֹץ נַעַל?!
<br></p>
</blockquote>

<h3 id="10">10</h3>

<blockquote>
<p>מַה קֶּבֶר צַר זֶה וּפִי זוֹ הַפַּחַת</p>
</blockquote>

<blockquote>
<p>רֹחַב לֵב הַבֵּן הֲיָכִיל בּוֹר שַׁחַת</p>
</blockquote>

<blockquote>
<p>וּמַה קִינָה וּבְכִי אֵלֶּה תִּשָּׂאוּ</p>
</blockquote>

<blockquote>
<p>אִם רַעַם מָרוֹם לֹא יִתֵּן קוֹלֵהוּ</p>
</blockquote>

<blockquote>
<p>אִם הַיָּם בַּעְיָם<a href="#fn:3" id="fnref:3" title="see footnote" class="footnote"><sup>3</sup></a> לֹא יִתֵּן מֵימֵיהוּ</p>
</blockquote>

<blockquote>
<p>דֵּי קִינָה וּבְכִי לִבְנִי לֹא תִמְצָאוּ.
<br></p>
</blockquote>

<h3 id="11">11</h3>

<blockquote>
<p>גַּם אֵלֶּה אֵין דֵּי בָם לַעֲנוֹת עַל קָרֶץ –</p>
</blockquote>

<blockquote>
<p>קוֹל שַׁדַּי אֵיפוֹא! שׁוֹבֵר מוֹסְדֵי אָרֶץ</p>
</blockquote>

<blockquote>
<p>אֵי כָל מֵי קֶדֶם אָז כֻּלָּהּ שָׁטָפוּ</p>
</blockquote>

<blockquote>
<p>וּתְהוֹם הֲרַת רַעַשׁ מַה תִּתְמַהְמֵהַּ</p>
</blockquote>

<blockquote>
<p>לִבְרָקִים לַהֲבוֹת אֵשׁ גַּלִּים הַגְבֵּהַּ</p>
</blockquote>

<blockquote>
<p>הָהּ אֵין דֵּי לִי בָם – גַּם אֵלֶּה עוֹד רָפוּ –.
<br></p>
</blockquote>

<h3 id="12">12</h3>

<blockquote>
<p>הַמְּקוֹנְנִים אֵיפוֹא! נָא חוּשׁוּ הַשְׁקִיטוּ</p>
</blockquote>

<blockquote>
<p>סַעֲרַת אֵשׁ לוֹהֵט – תּוֹךְ לִבִּי הַבִּיטוּ</p>
</blockquote>

<blockquote>
<p>נָא חִשְׁבוּ חִישׁ מִלִּים אוּלַי תִּמְצָאוּ! –</p>
</blockquote>

<blockquote>
<p>אִם אָדָם אַיִן לֹא יוּכַל עֲשׂוֹהוּ</p>
</blockquote>

<blockquote>
<p>תַּנִּים לִי קִרְאוּ מִילֵל מִדְבַּר תֹּהוּ</p>
</blockquote>

<blockquote>
<p>וּבְנוֹת יַעֲנָה עִמִּי יַעֲנוּ יִקְרָאוּ.
<br></p>
</blockquote>

<h3 id="13">13</h3>

<blockquote>
<p>יִבְכּוּ וִיבַכּוּ וִיכַבּוּ הַלַּהַב</p>
</blockquote>

<blockquote>
<p>הֵן לִבִּי בִּי בוֹעֵר וִיקוֹדוֹ רַהַב! –</p>
</blockquote>

<blockquote>
<p>אַךְ סוּרוּ כֻּלְּכֶם וּכְבָר אֵשׁ הוּצָתָה</p>
</blockquote>

<blockquote>
<p>הֵן אֵשׁ לַבֵּן הִיא אֵינֶנָּה מַכְאֶבֶת</p>
</blockquote>

<blockquote>
<p>הֲלֹא גַּם תּוֹכוֹ קָדְחָה הַלַּהֶבֶת</p>
</blockquote>

<blockquote>
<p>וַעֲדֵי כִּי שׂרָף גַּם בּוֹ לֹא כֻבָּתָה.
<br></p>
</blockquote>

<h3 id="14">14</h3>

<blockquote>
<p>לֹא גַּם דִּמְעָה אֶמַּח מֵעַל אַפַּיִם</p>
</blockquote>

<blockquote>
<p>מֵאֵשׁ לַבַּת לִבִּי יָצְאוּ הַמַּיִם <br></p>
</blockquote>

<blockquote>
<p>דּוֹמְעוֹת מֵעָשָׁן עוֹלֶה אֶל קִרְבֶּנָה</p>
</blockquote>

<blockquote>
<p>לִבִּי הַכִּבְשָׁן וַאֲרֻבּוֹתָיו הֵנָּה</p>
</blockquote>

<blockquote>
<p>מֵי אֵיד הַבֵּן הֵם מִבּוֹרוֹ נָבָעוּ.
<br></p>
</blockquote>

<h3 id="15">15</h3>

<blockquote>
<p>זֶה אֵידְךָ הַבֵּן! עַל לִבִּי הוּא יַעַל</p>
</blockquote>

<blockquote>
<p>מִשָּׁם יִסַּק עָל עַל עֵינַי מִמַּעַל</p>
</blockquote>

<blockquote>
<p>עַל כַּנְפֵי רוּחַ בָּעֵר אַנְחוֹת קֶרֶב</p>
</blockquote>

<blockquote>
<p>שָׁם יָעִיב עַפְעָף וִיעַנֵּן עֵינַיִם</p>
</blockquote>

<blockquote>
<p>וּכְרַעַם יִפְרוֹץ שִׁמְךָ מִשְּׂפָתַיִם
<br></p>
</blockquote>

<h3 id="16">16</h3>

<blockquote>
<p>אַךְ דַּלָּה כָּל דִּמְעָה לִבְכּוֹת שִׁבְרֶךָ</p>
</blockquote>

<blockquote>
<p>רָזָה כָּל קִינָה לַחֲרוֹת עַל קִבְרֶךָ</p>
</blockquote>

<blockquote>
<p>כִּי רַב מֵהֶן גַּם הַמֵּת גַּם הַקֶּבֶר</p>
</blockquote>

<blockquote>
<p>כָּל בִּכְיוֹת תֵּבֵל אִם אַחַת תִּהְיֶינָה</p>
</blockquote>

<blockquote>
<p>כָּל קִינוֹת בָּהּ אִם אַחַת תֵּעָשֶׂינָה</p>
</blockquote>

<blockquote>
<p>כֻּלָּן לֹא תִשְׁוֶינָה בִּגְדוֹל הַשֶּׁבֶר.
<br></p>
</blockquote>

<h3 id="17">17</h3>

<blockquote>
<p>חַד כִּידִי<a href="#fn:4" id="fnref:4" title="see footnote" class="footnote"><sup>4</sup></a> מִכִּידוֹן חוֹדֵר רוֹצֵעַ</p>
</blockquote>

<blockquote>
<p>עַצְמוֹתַי יַחְלוֹף כִּלְיוֹתַי בּוֹקֵעַ</p>
</blockquote>

<blockquote>
<p>יִרְעַץ יִמְחַץ כַּחֵץ טָבוּל בָּרַעַל</p>
</blockquote>

<blockquote>
<p>פִּידִי מִלַּפִּיד פֹּה יִבְעַר בַּבַּיִת
<br><br />
לֹא יִכְבֶּה בִּבְכִי כִּי עוֹד יִרֶב יַעַל.
<br></p>
</blockquote>

<h3 id="18">18</h3>

<blockquote>
<p>וּמְנַחְמִים! אַתֶּם עוֹד נַחֵם תּוֹאִילוּ</p>
</blockquote>

<blockquote>
<p>יָדַעְתִּי נִחוּמֵיכֶם כִּי תַּהְבִּילוּ</p>
</blockquote>

<blockquote>
<p>לִמְצוֹא שֶׁבֶר רַב מִזֶּה וּתְנַחְמוּנִי</p>
</blockquote>

<blockquote>
<p>מַה רַע לֵב אֱנוֹשׁ אִם נוּכַל נַחְמֵהוּ</p>
</blockquote>

<blockquote>
<p>בַּאֲסוֹן רַב מֵאֲסוֹנוֹ מָצָא רֵעֵהוּ</p>
</blockquote>

<blockquote>
<p>חָלִילָה לִי אִם בָּזֹאת תִּרְפָּאוּנִי.
<br></p>
</blockquote>

<h3 id="19">19</h3>

<blockquote>
<p>גַּם לִמְצוֹא שֹׁד רַב מִזֶּה שָׁוְא תִּיגָעוּ</p>
</blockquote>

<blockquote>
<p>אֶת גֹּדֶל מֵתִי לֹא אַתֶּם תֵּדָעוּ</p>
</blockquote>

<blockquote>
<p>וּלְפִיהוּ רַב פִּידִי אֵיךְ תּוּכְלוּ דַּעַת</p>
</blockquote>

<blockquote>
<p>אַךְ לָמָּה זֶה נֹחַם אַכְזָב תּוֹכִיחוּ</p>
</blockquote>

<blockquote>
<p>הֵן יָמִים עַל שָׁנִים רָעוֹת יַשְׁכִּיחוּ</p>
</blockquote>

<blockquote>
<p>אַךְ זֹאת הִיא נֶחָמַת אָדָם תּוֹלַעַת.
<br></p>
</blockquote>

<h3 id="20">20</h3>

<blockquote>
<p>אוֹ עוֹד נֶחָמָתִי בִּרְבוֹת הַפֶּרֶץ</p>
</blockquote>

<blockquote>
<p>אִם אָמְנָם הִגְדִּיל מִכָּל פִּגְעֵי אֶרֶץ</p>
</blockquote>

<blockquote>
<p>לֹא עוֹד אִירָא רָעָה כִּי תַשְׁכִּיחֶנּוּ</p>
</blockquote>

<blockquote>
<p>וּבְכֵן לֹא אֶשְׁכַּח בֶּן-אוֹנִי לָנֶצַח</p>
</blockquote>

<blockquote>
<p>אֵשׁ תָּמִיד עַל לִבִּי יַבְעֵר הָרֶצַח</p>
</blockquote>

<blockquote>
<p>וּכְיוֹם הַמָּוֶת כָּל יָמַי אֶבְכֶּנּוּ.
<br></p>
</blockquote>

<h3 id="21">21</h3>

<blockquote>
<p>אוֹ בִּגְדוֹלוֹת לִבְּךָ עוֹד אִנָּחֵמָה</p>
</blockquote>

<blockquote>
<p>עַל פִּיּוֹת עַל אִגְּרוֹת עַל סֵפֶר הֵמָּה</p>
</blockquote>

<blockquote>
<p>וּלְאִישׁ חַי רַב שָׁנִים הֵם כָּל מִלֶּיךָ</p>
</blockquote>

<blockquote>
<p>וּבְכֵן לֹא בַּנְּעוּרִים מִזֶּה עָלִיתָ</p>
</blockquote>

<blockquote>
<p>וּבִמְעַט הַשָּׁנִים מֵאָה חָיִיתָ</p>
</blockquote>

<blockquote>
<p>אַךְ לֹא – הָהּ! כִּי יַגְדִּיל שִׁבְרִי גָּדְלֶךָ.
<br></p>
</blockquote>

<h3 id="22">22</h3>

<blockquote>
<p>רַק אֲנִי הָאָב רֹב גֻּדְלוֹ יָדַעְתִּי</p>
</blockquote>

<blockquote>
<p>וּבְקֶרֶב רוּחִי אֶת רוּחוֹ הִטְבַּעְתִּי</p>
</blockquote>

<blockquote>
<p>וּמוֹת הָאֶחָד נֶפֶשׁ אַחַת יַחַץ</p>
</blockquote>

<blockquote>
<p>עֵינַי מָלְאוּ אוֹרוֹ לִבִּי רוּחֵהוּ</p>
</blockquote>

<blockquote>
<p>כִּלְיוֹתַי עֲצָתוֹ נִיבֵי מַעֲנֵהוּ</p>
</blockquote>

<blockquote>
<p>וּבְהִלָּקְחוֹ – מַה פָשָׂה בִי הַמַּחַץ.
<br></p>
</blockquote>

<h3 id="23">23</h3>

<blockquote>
<p>וּתְמוּנַת פָּנָיו הַמְּלֵאָה אוֹר דַּעַת</p>
</blockquote>

<blockquote>
<p>עַל קִירוֹת לִבִּי חַקֹּתִי לָטַעַת</p>
</blockquote>

<blockquote>
<p>וּבְאִישׁוֹן בַּת עֵינִי הִיא הַנּוֹהֶרֶת</p>
</blockquote>

<blockquote>
<p>וּבְרוּחַ חַיָּיו מִיץ חַיַּי הִתַּכְתִּי</p>
</blockquote>

<blockquote>
<p>בַּדָם יִסֹּב בּוֹ כָּל דָּמִי מָסַכְתִּי</p>
</blockquote>

<blockquote>
<p>הוֹי מֶה עָז הַכְּאֵב! – הוֹי חֶרֶב גּוֹזֶרֶת!
<br></p>
</blockquote>

<h3 id="24">24</h3>

<blockquote>
<p>מִלְּחוּמֵי לֵב<a href="#fn:5" id="fnref:5" title="see footnote" class="footnote"><sup>5</sup></a><a href="#fn:6" id="fnref:6" title="see footnote" class="footnote"><sup>6</sup></a> אָב הַאוֹתוֹ תַּקְצִיעַ</p>
</blockquote>

<blockquote>
<p>מִזְּרוֹעוֹת הָאֵם בֵּן זֶה אִם תַּסִּיעַ</p>
</blockquote>

<blockquote>
<p>מֵאָח אָחוּז בּוֹ אֵיךְ אוֹתוֹ כָּרַתָּ</p>
</blockquote>

<blockquote>
<p>מִשְּׁתֵּי אַחְיוֹתָיו עָלָיו תִּתְרַפַּקְנָה</p>
</blockquote>

<blockquote>
<p>מִנַּפְשׁוֹת רַבִּים רֵעִים בּוֹ תִּדְבַּקְנָה –</p>
</blockquote>

<blockquote>
<p>לֹא אַךְ הוּא מָוֶת! כִּי כֻלָּם הֵמַתָּה.
<br></p>
</blockquote>

<h3 id="25">25</h3>

<blockquote>
<p>לֹא אַךְ עָלֵינוּ מִשְׁפָּטְךָ חָרָצְתָּ</p>
</blockquote>

<blockquote>
<p>גַּם לִבּוֹת רַבִּים חַכְמֵי לֵב מָחַצְתָּ</p>
</blockquote>

<blockquote>
<p>גַּם הֵם הֻכּוּ עִמִּי וּמְאֹד יִכְאָבוּ</p>
</blockquote>

<blockquote>
<p>וּמְרִי צַעֲקָתָם אִגְּרוֹת לִי תִשֶּׂאנָה</p>
</blockquote>

<blockquote>
<p>שָׁם נַהֲרֵי דִּמְעָתָם אֵלַי תַּנְחֶינָה</p>
</blockquote>

<blockquote>
<p>וּלְנִבְכֵי יָם בִּכְיִי נַהֲרוֹתָם שָׁבוּ.
<br></p>
</blockquote>

<h3 id="26">26</h3>

<blockquote>
<p>וּבְלֵב וָלֵב גַּם אַתֶּם נִחַמְתּוּנִי</p>
</blockquote>

<blockquote>
<p>אַךְ פִּיכֶם דּוֹבֵר נֹחַם וּתְרַמּוּנִי</p>
</blockquote>

<blockquote>
<p>וּרְאוּ! – גַּם עֵינֵיכֶם דִּמְעָה מָלָאוּ –</p>
</blockquote>

<blockquote>
<p>הַאַתֶּם לוֹ תִבְכּוּ וּמָה לֹא אָנִי?</p>
</blockquote>

<blockquote>
<p>מִשְּׁמוֹעַ נַעֲוֵיתֶם<a href="#fn:7" id="fnref:7" title="see footnote" class="footnote"><sup>7</sup></a> וַאֲנִי קָרָנִי –</p>
</blockquote>

<blockquote>
<p>הַנִּיחוּ אֶת אִיּוֹב וּבַל תֶּחְטָאוּ.
<br></p>
</blockquote>

<h3 id="27">27</h3>

<blockquote>
<p>אִם אָמְנָם אֲבֵלִים נַחֵם תּוֹאִילוּ</p>
</blockquote>

<blockquote>
<p>וּבְשֶׁבֶר גָּדוֹל שִׁבְרֵיהֶם תַּשְׁפִּילוּ</p>
</blockquote>

<blockquote>
<p>הֵן לָשׁוּט בָּאָרֶץ הֲלֹא תֶּחְכָּמוּ</p>
</blockquote>

<blockquote>
<p>סַפְּרוּ לָאוֹבְדִים רָב-שִׁבְרִי סַפֵּרוּ</p>
</blockquote>

<blockquote>
<p>מִשְׁפַּט מֵתִי זֶה וּמוֹתוֹ – עוֹרֵרוּ</p>
</blockquote>

<blockquote>
<p>יַקְשִׁיבוּ מַה שֹּׁד מַה פִּיד וִינֻחָמוּ.
<br></p>
</blockquote>

<h3 id="28">28</h3>

<blockquote>
<p>סוּרוּ מִמּוּל עֵינַי חִישׁ פֶּן תִּטְבָּעוּ!</p>
</blockquote>

<blockquote>
<p>מִמּוּל לִבִּי – וּבְאִשּׁוֹ בַּל תִּגְוָעוּ</p>
</blockquote>

<blockquote>
<p>וּכְמוֹ אֵידִי זֶה הֲנִיחוּנִי</p>
</blockquote>

<blockquote>
<p>פֹּה לִבִּי לִבִּי בִּדְמָעוֹת אַמְסֶנּוּ</p>
</blockquote>

<blockquote>
<p>וּבְעַד עֵינַי בִּבְכִיתִי<a href="#fn:8" id="fnref:8" title="see footnote" class="footnote"><sup>8</sup></a> אֲרִיקֶנּוּ</p>
</blockquote>

<blockquote>
<p>וּכְתֹם דִּמְעָתִי אָז בּוֹאוֹ נַחְמוּנִי.
<br></p>
</blockquote>

<h3 id="29">29</h3>

<blockquote>
<p>אַךְ בִּכְיִי יִתֹּם עֵת חַיַּי יִתָּמּוּ</p>
</blockquote>

<blockquote>
<p>וִיגוֹנִי יִדֹּם עֵת יָמַי יִדָּמּוּ</p>
</blockquote>

<blockquote>
<p>וּבְנִי זֶה אֶשְׁכַּח כִּי תֵבֵל אֶשְׁכָּחָה –</p>
</blockquote>

<blockquote>
<p>שׁוּבוּ (אַל-נַחֵם) וּתְנוּ לֵב וּקְרָעוּ!</p>
</blockquote>

<blockquote>
<p>וּבְכוּ פֹּה עִמִּי אִם לִבְכּוֹת תֵּדָעוּ</p>
</blockquote>

<blockquote>
<p>אֲנִי לֹא אֵדַע – הֵן נַפְשִׁי לֻקָּחָה.
<br></p>
</blockquote>

<h3 id="30">30</h3>

<blockquote>
<p>נוּגִים מִי יִתֵּן – נוּגִים בִּיגוֹן רֵעַ</p>
</blockquote>

<blockquote>
<p>מַכִּיר מִי יִתֵּן לִי אֵידִי יוֹדֵעַ</p>
</blockquote>

<blockquote>
<p>מַשְׂכִּיל אָב שָׁכוּל מֵבִין בֵּן מֵתֵהוּ</p>
</blockquote>

<blockquote>
<p>אֵי אָח לַצָּרָה לַשֹּׁד יִסְתַּפֵּחַ</p>
</blockquote>

<blockquote>
<p>אֵי <strong>חֶמְלַת אָדָם</strong> לִנְהִי תִּתְיַפֵּחַ
<br></p>
</blockquote>

<h3 id="31">31</h3>

<blockquote>
<p>מִי נָשִׁים אֵלֶּה הַסוֹפְקוֹת כַּפַּיִם</p>
</blockquote>

<blockquote>
<p>הַנּוֹשְׂאוֹת בִּנְהִי קוֹלָן לַשָּׁמַיִם</p>
</blockquote>

<blockquote>
<p>וּבְנִיהֶן<a href="#fn:9" id="fnref:9" title="see footnote" class="footnote"><sup>9</sup></a> מֵעֵינַי מַיִם תִּשְׁאַבְנָה</p>
</blockquote>

<blockquote>
<p>אֵלֶּה לִיגוֹנִי נִחוּמִים תִּתֵּנָּה</p>
</blockquote>

<blockquote>
<p>קִינוֹתָן לִבְנִי תַּנְחוּמוֹת לִי הֵנָּה</p>
</blockquote>

<blockquote>
<p>וּכְצָרַת לִבִּי אִם גַּם לֹא תִרְחַבְנָה.
<br></p>
</blockquote>

<h3 id="32">32</h3>

<blockquote>
<p>אֵיפֹה הַמִּדָּה בָּהּ אֵידִי אָמֹדָּה</p>
</blockquote>

<blockquote>
<p>פַּנּוֹת לִי הַתְּהוֹם לוּ אוּכַל אֶפְקוֹדָה</p>
</blockquote>

<blockquote>
<p>אוֹ שָׁלִיֹש <a href="#fn:10" id="fnref:10" title="see footnote" class="footnote"><sup>10</sup></a> בּוֹ שַׁדַּי כָּל עֲפַר אָרֶץ –</p>
</blockquote>

<blockquote>
<p>פָּשָׁה צָרָתִי בָּאֵר לֹא אוּכָלָה
<br><br />
וּסְגוֹרוֹ לֹא תִקְרַע וּפְרוֹץ בּוֹ פָּרֶץ.
<br></p>
</blockquote>

<h3 id="33">33</h3>

<blockquote>
<p>חָמָס אֶזְעַק וָשֹׁד מַר אֲשַׁוֵּעַ</p>
</blockquote>

<blockquote>
<p>אוּלַי צָרָתִי תִּצְעַר תִּגָּרֵעַ</p>
</blockquote>

<blockquote>
<p>וּתְהִי זֹאת לִצְרִי לִלְבָבִי פָצוּעַ</p>
</blockquote>

<blockquote>
<p>הַאֵל זֶה הֵמַר לִי עוֹד גַּם זֹאת יַעַשׂ
<br><br />
וּכְבָר הוּא הִצְדִּיק אִישׁ מַלִּין נָגוּעַ – .
<br></p>
</blockquote>

<h3 id="34">34</h3>

<blockquote>
<p>אֲבָל אֵיךְ אֶזְעַק הֲלֹא אֵבוֹשׁ רֶגַע</p>
</blockquote>

<blockquote>
<p>אִם אֶזְכּוֹר לִבְנִי כִּי לֹא חַת אֶל פֶּגַע</p>
</blockquote>

<blockquote>
<p>שִׁמְעוּ וַאֲסַפְּרָה חֲכָמִים וּתְמָהוּ!</p>
</blockquote>

<blockquote>
<p>כָּל יָמָיו חָלָה מַר אָנוּשׁ מַחְלֵהוּ</p>
</blockquote>

<blockquote>
<p>וּבַל נִשְׁמַע עַל פִּיו עַד עֵת גָּוְעֵהוּ</p>
</blockquote>

<blockquote>
<p>הֶגֶה: אוֹי וָהִי – . כֹּה דֵּעָיו גָּבָהוּ!.
<br></p>
</blockquote>

<h3 id="35">35</h3>

<blockquote>
<p>עַל כֵּן גָּבַהּ אֵידִי מִקִּינַת אֹמֶר</p>
</blockquote>

<blockquote>
<p>וּלְפִי אֵין מִלִּים יִהְיוּ לוֹ בֵּית חֹמֶר</p>
</blockquote>

<blockquote>
<p>כָּל קִינָה אַאֲמִיצָה לֹא תַעְצוֹר כֹּחַ</p>
</blockquote>

<blockquote>
<p>גַּם אַךְ אֶזְכָּרְךָ כֵּן מִלִּים אֶעֱצוֹרָה</p>
</blockquote>

<blockquote>
<p>קִינָתְךָ עַל <strong>הַלֵּוִי</strong> כִּי אֶזְכּוֹרָה <a href="#fn:11" id="fnref:11" title="see footnote" class="footnote"><sup>11</sup></a></p>
</blockquote>

<h3 id="36">36</h3>

<blockquote>
<p>אִם לִצְעוֹק לֹא אוּכַל כִּי זֹאת גָּעַלְתָּ</p>
</blockquote>

<blockquote>
<p>וּלְקוֹנֵן אֵבוֹשׁ כִּי מִנִּי גָּדַלְתָּ</p>
</blockquote>

<blockquote>
<p>אוּלַי טוֹב כִּי אֶחְדַּל כִּי אֶתְנַחֵמָה</p>
</blockquote>

<blockquote>
<p>אַךְ הָהּ! מִי לִי – וּבְנִי אַתָּה אֵינֶךָ!</p>
</blockquote>

<blockquote>
<p>וּמִי נִחוּמִים יוֹרֵנִי בִּלְתֶּךָ</p>
</blockquote>

<blockquote>
<p>בִּגְדוֹל חָכְמָתְךָ בִּשְׂפָתְךָ נָעֵמָה.
<br></p>
</blockquote>

<h3 id="37">37</h3>

<blockquote>
<p>הוֹי בֵּן חַף וּטְהָר-לֵב צַח וּכְלִיל יֹפִי!</p>
</blockquote>

<blockquote>
<p>כַּבָּשָׁר כָּרוּחַ מֵאֵין כָּל-דֹּפִי</p>
</blockquote>

<blockquote>
<p>מְלֵא חָכְמָה וָתֹם מֵעוֹדְךָ יָלֶד</p>
</blockquote>

<blockquote>
<p>הֲיֵשׁ מַה טּוֹב מַה יִּיף לֹא בָּךְ אָצַרְתָּ</p>
</blockquote>

<blockquote>
<p>יֹאמַר כָּל יוֹדְעָךְ אִם אַחַת חָסַרְתָּ</p>
</blockquote>

<blockquote>
<p>יֹאמַר הֲיֵשׁ לִי נִחוּמִים בֶּחָלֶד.
<br></p>
</blockquote>

<h3 id="38">38</h3>

<blockquote>
<p>מוֹרֶה לִבְנֵי עֹנִי חָכְמָה וָדַעַת!</p>
</blockquote>

<blockquote>
<p>לָשׁוֹן וָסֵפֶר עַד יָדְךָ מַגַּעַת</p>
</blockquote>

<blockquote>
<p>לֹא תָחוּשׁ לָחֳלִי מֵרוֹב אַהֲבַת רֵעַ;</p>
</blockquote>

<blockquote>
<p>גַּם כַּבִּירִים מִמְּךָ יָמִים בֶּחָלֶד</p>
</blockquote>

<blockquote>
<p>הִכִּירוּ כִּי זָקֵן מֵהֶם הַיָּלֶד</p>
</blockquote>

<blockquote>
<p>וַתְּהִי גַּם לִצְמָאָם נַחַל נוֹבֵעַ.
<br></p>
</blockquote>

<h3 id="39">39</h3>

<blockquote>
<p>וּמְתֵי סוֹדָךְ אֵלֶּה יָשׁוּבוּ עָתָּה</p>
</blockquote>

<blockquote>
<p>וִיגַלּוּ לִי גָּדְלָךְ צָפַנְתָּ אָתָּה</p>
</blockquote>

<blockquote>
<p>הוֹי כַּבִּיר כֹּחַ לֵב! הוֹי אַמִּיץ רוּחַ!</p>
</blockquote>

<blockquote>
<p>הֲגַם מִנִּי הַסְתֵּר כֹּחַ עָצַרְתָּ</p>
</blockquote>

<blockquote>
<p>דַּרְכֵי נֶפֶשׁ רָמוֹת דֵּעוֹת בֵּרַרְתָּ</p>
</blockquote>

<blockquote>
<p>נִשְׂגָּבוֹת מִשְּׁמוֹעַ מִכְּתוֹב עַל לוּחַ.
<br></p>
</blockquote>

<h3 id="40">40</h3>

<blockquote>
<p>עֶשְׂרִים וְאַרְבַּע שָׁנִים תִּקְוָה רִמַּתְנִי</p>
</blockquote>

<blockquote>
<p>כִּי פָּרְצָה בִינָתְךָ אֲשֶׁר שִׂמְּחַתְנִי</p>
</blockquote>

<blockquote>
<p>מֵחָלְיָךְ הַטָּמוּן כִּי יַעֲצִיבֵנִי</p>
</blockquote>

<blockquote>
<p>גַּם מֵהוֹד חָכְמָה פָּנֶיךָ הֵאִירוּ</p>
</blockquote>

<blockquote>
<p>עַד כָּל רוֹאֶיךָ חָלְיָךְ לֹא הִכִּירוּ</p>
</blockquote>

<blockquote>
<p>פִּתְאֹם! פָּרַץ גַּם הוּא וַיַּכְרִיעֵנִי.
<br></p>
</blockquote>

<h2 id="ב">ב</h2>

<h3 id="41">41</h3>

<blockquote>
<p>עוֹר חָזֶה וָאַף לִקְדּוֹחַ שָׁבוּךָ</p>
</blockquote>

<blockquote>
<p>עַד כִּי בִּכְבֵדוּת רַב יַפְרִישׁ הַלֵּחַ</p>
</blockquote>

<blockquote>
<p>עַד בִּשְׁאוֹן קוֹל פּוֹרֵץ<a href="#fn:12" id="fnref:12" title="see footnote" class="footnote"><sup>12</sup></a> יַרְעִישׁ כָּרַעַם</p>
</blockquote>

<blockquote>
<p>יַרְגִּיז כָּל הַגֵּו יֵצֵא בַּהֲמוֹן זַעַם</p>
</blockquote>

<blockquote>
<p>קוֹל נַהֲמַת לֵב הוּא לֵב שׁוֹמְעָיו פּוֹלֵחַ.
<br></p>
</blockquote>

<h3 id="42">42</h3>

<blockquote>
<p>הוֹי מַחֲלָה בּוֹגֵדָה! מִתְנַכֵּרָה!</p>
</blockquote>

<blockquote>
<p>מַה תִּדְכִּי תָּשׁוּחִי הוֹי מִסְתַּתֵּרָה!</p>
</blockquote>

<blockquote>
<p>עַד קָרוֹב לַקֶּבֶר לֹא תִּתְוַדָּעִי</p>
</blockquote>

<blockquote>
<p>וּבְסֵתֶר חָזֶה שָׁם חֶרְמֵךְ שָׁטוּחַ</p>
</blockquote>

<blockquote>
<p>עַד תֹּאכְלִי כָּלִיל כָּל כַּנְפֵי הָרוּחַ</p>
</blockquote>

<blockquote>
<p>וּכְרִמָּה מֵתִים חַיִּים תִּבְלָעִי.
<br></p>
</blockquote>

<h3 id="43">43</h3>

<blockquote>
<p>תֹּאכְלִי הַבָּשָׂר וּבְעוֹדוֹ בַבַּיִת</p>
</blockquote>

<blockquote>
<p>כִּי תַבְעִירִי אֵשׁ בַּשָּׁמִיר וָשַׁיִת</p>
</blockquote>

<blockquote>
<p>בַּעֲצָמוֹת כִּי יָבְשׁוּ בַּדָם קוֹדֵחַ
<br><br />
וּבְרוּחוֹ בַּל תִּגְּעִי אוֹתוֹ תַּנִּיחִי</p>
</blockquote>

<blockquote>
<p>אֶת כֹּל הוּא יֵדַע אַךְ מוֹתוֹ שׁוֹכֵחַ.
<br></p>
</blockquote>

<h3 id="44">44</h3>

<blockquote>
<p>עוֹד יוֹסִיף יֹאכַל וּלְאָכְלוֹ תּוֹסִיפִי</p>
</blockquote>

<blockquote>
<p>עוֹד יוֹסִיף יַשְׂכִּיל וּלְסַכְּלוֹ תַּעְדִּיפִי</p>
</blockquote>

<blockquote>
<p>תִּקְוָה תָּסִיתִי לַסְתִּיר יוֹם מוֹתֵהוּ</p>
</blockquote>

<blockquote>
<p>וּתְנַהֲלִיהוּ כֵּן אַט אֱלֵי בּוֹר שַׁחַת</p>
</blockquote>

<blockquote>
<p>שַׁאֲנָן כֵּן יֵלֶךְ וּבְשׁוּבָה וָנַחַת</p>
</blockquote>

<blockquote>
<p>עַד יִכֶל גּוּפוֹ עַד יוּרַק<a href="#fn:13" id="fnref:13" title="see footnote" class="footnote"><sup>13</sup></a> עוֹרֵהוּ.</p>
</blockquote>

<h3 id="45">45</h3>

<blockquote>
<p>הַמְעַט אוֹתוֹת אֵלֶּה כִּי עוֹד תִּקְרֶינָה</p>
</blockquote>

<blockquote>
<p>הַלְּחִי תִתְאַדָּם רַגְלַיִם תִּצְבֶּינָה</p>
</blockquote>

<blockquote>
<p>וַעֲדֶן לֹא שָׂבַעְתְּ עוֹדֵךְ שׁוֹאֶפֶת</p>
</blockquote>

<blockquote>
<p>עוֹד גַּם מִקֶּרֶב תָּנִיסִי כָל לֵחַ</p>
</blockquote>

<blockquote>
<p>גַּם יָזַע בַּלֵּילוֹת כָּל אוֹן לוֹקֵחַ
<br></p>
</blockquote>

<h3 id="46">46</h3>

<blockquote>
<p>בִּמְלֹאת לָךְ כָּל אֵלֶּה אָז כַּף תִּמְחָאִי</p>
</blockquote>

<blockquote>
<p>מַהֵר אֶת הַמָּוֶת אָז גַּם תִּקְרָאִי</p>
</blockquote>

<blockquote>
<p>וּבְיָדוֹ אַךְ מַחְנָק – וִיְהִי כָרֶגַע</p>
</blockquote>

<blockquote>
<p>וּשְׁנֵיכֶם לָרוֹפְאִים אָז שָׁם תִּלְעָגוּ</p>
</blockquote>

<blockquote>
<p>וּלְקוֹל אֲבֵלִים בִּבְכִי יִתְמוֹגָגוּ</p>
</blockquote>

<blockquote>
<p>כִּי כֻלָּם לֹא יָדְעוּ מִשְׁפַּט הַנֶּגַע.
<br></p>
</blockquote>

<h3 id="47">47</h3>

<blockquote>
<p>שַׁדַּי! הֲגַם לִבְנִי אֵלֶּה עוֹלַלְתָּ</p>
</blockquote>

<blockquote>
<p>לִבְנִי זֶה הָרַךְ לוֹ חָכְמָה אָצַלְתָּ</p>
</blockquote>

<blockquote>
<p>לִבְנִי מִיַּלְדוּת הָגָה בִּסְפָרֶיךָ</p>
</blockquote>

<blockquote>
<p>לִבְנִי הוֹרָה שִׁמְךָ לִבְנֵי גִילֵהוּ</p>
</blockquote>

<blockquote>
<p>חוֹקֵר פָּעָלְךָ וּלְדוֹרְשָׁיו יוֹרֵהוּ
<br></p>
</blockquote>

<h3 id="48">48</h3>

<blockquote>
<p>כָּל אֵלֶּה אֱלֹהִים אֵיךְ לֹא חָשַׁבְתָּ</p>
</blockquote>

<blockquote>
<p>וּתְפִלּוֹת חַכְמֵי לֵב גַּם לֹא הִקְשַׁבְתָּ</p>
</blockquote>

<blockquote>
<p>עָפוֹת עַל אִגְּרוֹתָם מִקַּצְוֵי אֶרֶץ</p>
</blockquote>

<blockquote>
<p>מִגְּדוֹלֵי עַמְּךָ מֵרָאשֵׁי דוֹרֵנוּ</p>
</blockquote>

<blockquote>
<p>כֻּלָּם חָרְדוּ לִלְשׁוֹנְךָ וּלְשׁוֹנֵנוּ – .</p>
</blockquote>

<blockquote>
<p>אֲהָהּ! גַּם לֹא יָכְלוּ לַעֲמוֹד בַּפֶּרֶץ.
<br></p>
</blockquote>

<h3 id="49">49</h3>

<blockquote>
<p>וּשְׂפַת קֹדֶשׁ גַּם אַתְּ – אֶשְׁאַל אֵיכָכָה</p>
</blockquote>

<blockquote>
<p>בַּפֶּרֶץ לֹא עָמַדְתְּ אָז בִּפְרוֹץ כָּכָה</p>
</blockquote>

<blockquote>
<p>בִּבְנִי זֶה הַבּוֹנֶה אֶת פִּרְצוֹתַיִךְ</p>
</blockquote>

<blockquote>
<p>בַּבֵּן הַבּוֹנֶה וּפָרוּץ גֵּוֵהוּ</p>
</blockquote>

<blockquote>
<p>בַּבֵּן הַמְּנַצֵּחַ בִּרְפוֹת רוּחֵהוּ</p>
</blockquote>

<blockquote>
<p>הוֹלֵךְ לָמוּת וּמְחַיֶּה חָרְבוֹתַיִךְ.
<br></p>
</blockquote>

<h3 id="50">50</h3>

<blockquote>
<p>וּבֶן עֶשְׂרִים שָׁנָה הָיָה הַיָּלֶד</p>
</blockquote>

<blockquote>
<p>וּכְבָר הֵרִים אָז קַרְנֵךְ כֹּה בֶּחָלֶד</p>
</blockquote>

<blockquote>
<p>וּמֶה הָיָה לוּ חָיָה כִּימֵי כָל גֶּבֶר –</p>
</blockquote>

<blockquote>
<p>וּבְמוֹת הַבֵּן זֶה אֵיךְ בַּת אֵל לֹא עָצַרְתְּ</p>
</blockquote>

<blockquote>
<p>מִי יֹאבַד לָךְ וּלְאָב אוֹבֵד לֹא זָכַרְתְּ</p>
</blockquote>

<blockquote>
<p>וּלְכָל-בּוֹ חַיֵּי רוּחֵךְ רוּחַ עֵבֶר.
<br></p>
</blockquote>

<h3 id="51">51</h3>

<blockquote>
<p>מִי בִּלְעָדַיִךְ חִין עֶרְכּוֹ הוֹדִיעַ</p>
</blockquote>

<blockquote>
<p>וּשְׁמוֹ תֵּימָנָה<a href="#fn:14" id="fnref:14" title="see footnote" class="footnote"><sup>14</sup></a> מִי בִלְתֵּךְ הִגִּיעַ</p>
</blockquote>

<blockquote>
<p>עַד לִטְהָר-לֵב רֹאשׁ בּוֹנַיִךְ</p>
</blockquote>

<blockquote>
<p>וּמַה הֵבֵאת לוֹ וּמַה חֲנַנְתִּיהוּ</p>
</blockquote>

<blockquote>
<p>הֲלִשְׁמוֹעַ הַיּוֹם קִינִים עַל פִּיהוּ</p>
</blockquote>

<blockquote>
<p>אֲשֶׁר עוֹד עַל פִּיךְ גַּם יָדָיו פָּרָטוּ.
<br></p>
</blockquote>

<h3 id="52">52</h3>

<blockquote>
<p>אֵיךְ גַּם בּוֹ מַחֲלָה זוּ מוֹקְדָה הִבְעִירָה</p>
</blockquote>

<blockquote>
<p>שִׁשָּׁה חֳדָשִׁים גַּם שַׁמְנוֹ הִקְטִירָה</p>
</blockquote>

<blockquote>
<p>עֲלֵי מִזְבַּח חֻמָּהּ יוֹמָם גַּם לָיְלָה</p>
</blockquote>

<blockquote>
<p>אַחַר שָׂמָה בּוֹ גַּם כָּל אוֹתוֹתֶיהָ</p>
</blockquote>

<blockquote>
<p>וּמַחֲרִישׁ דּוּמָם קִבֵּל מַכּוֹתֶיהָ</p>
</blockquote>

<blockquote>
<p>וּבְכֹף רֹאשׁ לַמִּשְׁפָּט נִתַּךְ מִלְמָעְלָה.
<br></p>
</blockquote>

<h3 id="53">53</h3>

<blockquote>
<p>הַעַל כֵּן בָּאוּ לָךְ טֶרֶם גָּוַעְתָּ</p>
</blockquote>

<blockquote>
<p>מַכְאֹב עַל מַכְאֹב שַׁחְרָם בַּל יָדַעְתָּ</p>
</blockquote>

<blockquote>
<p>עַד רֵעִים – בַּל יֵדְעוּ – מִבּוֹא הִרְחַקְתָּ</p>
</blockquote>

<blockquote>
<p>כִּי כֵן גַּם צִדְקָתְךָ מִדַּל נִפְלָאָה</p>
</blockquote>

<blockquote>
<p>בַּל יֵדַע שַׁחְרָהּ מֵאַיִן לוֹ בָאָה</p>
</blockquote>

<blockquote>
<p>וּמַחְסוֹר כָּל רֵעַ דַּעַת הֶעֱמַקְתָּ?
<br></p>
</blockquote>

<h3 id="54">54</h3>

<blockquote>
<p>הֵן פִּיךָ דִּבֶּר לִי לִפְנֵי מוֹתֶךָ</p>
</blockquote>

<blockquote>
<p>אָב רַחוּם לַבָּנִים אֵין זוּלָתֶךָ</p>
</blockquote>

<blockquote>
<p>וּמַה זֶה בֵּן יַקִּיר! עַד כֹּה נִשְׂגַּבְתָּ</p>
</blockquote>

<blockquote>
<p>לִבְלִי גַלּוֹת לָאָב רַחוּם כָּמוֹנִי</p>
</blockquote>

<blockquote>
<p>כָּל יָמִים חָיִיתָ בָּחֳלִי וָעֹנִי</p>
</blockquote>

<blockquote>
<p>כִּי רַע כִּי מַר לָךְ וּמְאֹד עֵת כָּאַבְתָּ.
<br></p>
</blockquote>

<h3 id="55">55</h3>

<blockquote>
<p>מֵאָה וּשְׁמוֹנִים יוֹם עַל זֶה מִזְבֵּחַ</p>
</blockquote>

<blockquote>
<p>עָלִיתָ לַבְּקָרִים שָׁקֵט בּוֹטֵחַ</p>
</blockquote>

<blockquote>
<p>מִמִּשְׁכָּבְךָ לַיְלָה עַל כֵּס לָשֶׁבֶת</p>
</blockquote>

<blockquote>
<p>אֲנִי וּבֵיתִי פָּרַשְׂנוּ יָדַיִם</p>
</blockquote>

<blockquote>
<p>פֹּה הַבֵּן יָקְטַר עַד בֵּין הָעַרְבַּיִם</p>
</blockquote>

<blockquote>
<p>אַתָּה הָכֵן<a href="#fn:15" id="fnref:15" title="see footnote" class="footnote"><sup>15</sup></a> תֵּשֵׁב מִבְּלִי עַצֶּבֶת.</p>
</blockquote>

<h3 id="56">56</h3>

<blockquote>
<p>תַּרְדֵּמַת עִוְעִים אָז תִּפּוֹל עָלֶיךָ</p>
</blockquote>

<blockquote>
<p>&#8220;עוּרָה בֵּן אָהוּב!&#8221; קָרָאתִי אֵלֶיךָ</p>
</blockquote>

<blockquote>
<p>&#8220;הַנִּיחָה לִי לִישׁוֹן&#8221; אָז עֲנִיתָנִי</p>
</blockquote>

<blockquote>
<p>&#8220;לֹא שֵׁנָה הִיא בֵּן נָעִים!&#8221; לָךְ אָמַרְתִּי</p>
</blockquote>

<blockquote>
<p>&#8220;אִם תּוֹסִיף לִישׁוֹן כֹּה הִנֵּה נִגְזַרְתִּי&#8221;</p>
</blockquote>

<blockquote>
<p>וּבְרָב כֹּחַ קַמְתָּ כִּי רִחַמְתָּנִי.
<br></p>
</blockquote>

<h3 id="57">57</h3>

<blockquote>
<p>כָּכָה נַעֲשָׂה יוֹם יוֹם מִלְּבַד אָרְחֶךָ</p>
</blockquote>

<blockquote>
<p>קוֹל שַׁוְעַת חָזֶה בָּא לִגְרוֹשׁ לֵחֶךָ</p>
</blockquote>

<blockquote>
<p>הִרְעִישׁ כָּל גֵּוְךָ וַיַּרְעֵשׁ הַבַּיִת</p>
</blockquote>

<blockquote>
<p>וַיִּתֵּן בָּאְשׁוֹ – חָרָה לָךְ עַד מָוֶת –</p>
</blockquote>

<blockquote>
<p>וַיָּנַח רֶגַע וַתָּשָׁב שַׁלְהָבֶת</p>
</blockquote>

<blockquote>
<p>כֵּן אֲבָל נָבַל הֶדֶר עֵץ הַזַּיִת.
<br></p>
</blockquote>

<h3 id="58">58</h3>

<blockquote>
<p>אָיוֹם מִן הַיּוֹם הַלַיְלָה בָּא לָנוּ</p>
</blockquote>

<blockquote>
<p>קוֹל נַאֲקַת לִבּוֹ בִּזְוָעָה עוֹרְרָנוּ</p>
</blockquote>

<blockquote>
<p>קַמְנוּ רַצְנוּ וּבְנִי יוֹשֵׁב הִנֵּהוּ –</p>
</blockquote>

<blockquote>
<p>(הַבֵּן מֵעוֹדוֹ לֹא שָׁכַב בַּלָּיִל</p>
</blockquote>

<blockquote>
<p>כִּי אָז סִפְרֵי קֹדֶשׁ יִקְרָא בֶחָיִל</p>
</blockquote>

<blockquote>
<p>עַתָּה לֹא יִתֵּן לוֹ לִשְׁכַּב מַדְוֵהוּ).
<br></p>
</blockquote>

<h3 id="59">59</h3>

<blockquote>
<p>מַה לָּךְ בֵּן יַקִּיר! אָז לִשְׁאוֹל נִבְהַלְתִּי</p>
</blockquote>

<blockquote>
<p>&#8220;הֵן רַע לָךְ לַיְלָה זֶה&#8221; בִּמְרִי שָׁאַלְתִּי</p>
</blockquote>

<blockquote>
<p>&quot;אֵינֶנּוּ רָע מִכָּל לַיְלָה – &quot; עָנִיתָ</p>
</blockquote>

<blockquote>
<p>&#8220;רַק נִדְמָה לָךְ כֵּן כִּי אֵלַי חָרַדְתָּ&#8221;</p>
</blockquote>

<blockquote>
<p>כֵּן גַּם כָּל מַכְאוֹב מִמֶּנִּי כִחַדְתָּ</p>
</blockquote>

<blockquote>
<p>וּתְנַחְמֵנִי – וּבְלִבְּךָ שֹׁד כִּסִּיתָ.
<br></p>
</blockquote>

<h3 id="60">60</h3>

<blockquote>
<p>אַךְ לַיְלָה אֶחָד נִגְלוּ מַכְאוֹבֶיךָ</p>
</blockquote>

<blockquote>
<p>אָז כִּי הוֹבַלְנוּךָ עַל מִשְׁכָּבֶךָ</p>
</blockquote>

<blockquote>
<p>וּפִתְאֹם עַל פָּנֶיךְ בּוֹ נָפָלְתָּ</p>
</blockquote>

<blockquote>
<p>נִשְׁעָן עַל צִדָּיו דּוּמָם עַל כַּפַּיִם</p>
</blockquote>

<blockquote>
<p>חַשְׁנוּ וַנָּרֶם רֹאשָׁךְ עַל יָדַיִם</p>
</blockquote>

<blockquote>
<p>וּפַלְגֵי מֵי דִמְעָה לִמְחוֹת הִשְׂכַּלְתָּ.
<br></p>
</blockquote>

<h3 id="61">61</h3>

<blockquote>
<p>אָז פָּרַץ הַבְּכִי גַּם מִפִּי כֻלָּנוּ</p>
</blockquote>

<blockquote>
<p>בִּסְפוֹק כַּפַּיִם קוֹלֵנוּ נָשָׂאנוּ</p>
</blockquote>

<blockquote>
<p>&quot;מִיכָה יוֹסֵף בּוֹכֶה!! אֶבֶן נִתֶּכֶת – &quot;</p>
</blockquote>

<blockquote>
<p>חִישׁ הִתְחַזַּקְתָּ וַתּוֹבֶשׁ הַנַּחַל</p>
</blockquote>

<blockquote>
<p>הַגֵּו גֵּו שָׁפָן הַנֶּפֶשׁ כַּשַּׁחַל</p>
</blockquote>

<blockquote>
<p>וּכְבָר רוֹאִים נַחְנוּ כִּי הִיא הוֹלֶכֶת.
<br></p>
</blockquote>

<h3 id="62">62</h3>

<blockquote>
<p>וּבְאַחְרִית יָמֶיךָ – הָהּ! נַפְשִׁי תָשׁוּחַ –</p>
</blockquote>

<blockquote>
<p>כִּי תָנַע – יִדְעַךְ מֵאַפְּךָ הָרוּחַ</p>
</blockquote>

<blockquote>
<p>וּתְהִי אָז כַּמֵּת כִּי אָז גַּם נֶאֱלַמְתָּ</p>
</blockquote>

<blockquote>
<p>פָּנֶיךָ חָוְרוּ נִטָּיוּ עֵינֶיךָ</p>
</blockquote>

<blockquote>
<p>כֵּן תִּדֹּם – עַד שׁוֹב הָרוּחַ אֵלֶיךָ</p>
</blockquote>

<blockquote>
<p>אָז אָמַרְתָּ כִּי גַם מָוֶת טָעַמְתָּ –.
<br></p>
</blockquote>

<h3 id="63">63</h3>

<blockquote>
<p>אֲרָיוֹת וּכְפִירִים לָבִיא וָלַיִשׁ</p>
</blockquote>

<blockquote>
<p>אִם לִבָּם חַלְמִישׁ צוּר סֶלַע וָשַׁיִשׁ</p>
</blockquote>

<blockquote>
<p>לַמַּיִם הָיָה לוּ קָרָם מִקְרֵנוּ</p>
</blockquote>

<blockquote>
<p>לוּ הֵם גַּם עַתָּה הַוָּתִי שָׁמָעוּ</p>
</blockquote>

<blockquote>
<p>רַחֲמֵי אָב לָמוֹ וּשְׁכוֹל גַּם יָדָעוּ</p>
</blockquote>

<blockquote>
<p>אָז מֵהַרְרֵי טֶרֶף עִמִּי קוֹנֵנוּ.
<br></p>
</blockquote>

<h3 id="64">64</h3>

<blockquote>
<p>כֹּחַ אֵיךְ עָצַרְתִּי יַד אֵל אֵיךְ נָשָׂאתִי</p>
</blockquote>

<blockquote>
<p>בִּשְׁלֹשֶׁת שַׁעֲרֵי מָוֶת<a href="#fn:16" id="fnref:16" title="see footnote" class="footnote"><sup>16</sup></a> לִבְנִי בָאתִי</p>
</blockquote>

<blockquote>
<p>שֶׁבָּם מַחֲלָתוֹ תַּעֲבִיר אֶת דַּכֶּיהָ</p>
</blockquote>

<blockquote>
<p>וּבְכָל שַׁעַר לָחֶם<a href="#fn:17" id="fnref:17" title="see footnote" class="footnote"><sup>17</sup></a> אִתָּה עָרַכְתִּי</p>
</blockquote>

<blockquote>
<p>שָׁם נַפְשִׁי עָלָיו מִנֶּגֶד הִשְׁלַכְתִּי</p>
</blockquote>

<blockquote>
<p>וַאֲהָהּ –! וּלְבַדִּי נַסְתִּי מִפָּנֶיהָ.
<br></p>
</blockquote>

<h3 id="65">65</h3>

<blockquote>
<p>כֹּחַ אֵיךְ עָצַרְתִּי בִּכְלוֹת כֹּחֶךָ</p>
</blockquote>

<blockquote>
<p>וַאֲנִי לִרְגָעִים יוֹשֵׁב דֹּם נִכְחֶךָ</p>
</blockquote>

<blockquote>
<p>אֲנִי מַבִּיט בָּךְ וּבִי כֵּן גַּם אָתָּה!</p>
</blockquote>

<blockquote>
<p>אַךְ לִבּוֹתֵינוּ נִדְבָּרִים אָז יַחַד</p>
</blockquote>

<blockquote>
<p>כִּי חִישׁ נִפָּרֵדָה כִּי יָבוֹא פַּחַד</p>
</blockquote>

<blockquote>
<p>וּבְכֵן נוֹרִיד חִישׁ אֶת עֵינֵינוּ מָטָּה.
<br></p>
</blockquote>

<h3 id="66">66</h3>

<blockquote>
<p>וּכְרֶגַע שַׁבְנוּ וָנִשָּׂא אוֹתָנָּה</p>
</blockquote>

<blockquote>
<p>וַחֲתַת אֵימָתָה עֲלֵיהֶן שָׁכָנָה</p>
</blockquote>

<blockquote>
<p>חֶשְׁכַת צַלְמָוֶת עֲלָטָה וַעֲרָפֶל</p>
</blockquote>

<blockquote>
<p>עֵינֶיךָ רוֹאוֹת כִּי עֵינַי תִּדְמַעְנָה</p>
</blockquote>

<blockquote>
<p>עֵינַי רוֹאוֹת כִּי עֵינֶיךָ תִּשְׁקַעְנָה&quot;.</p>
</blockquote>

<h3 id="67">67</h3>

<blockquote>
<p>וּבְיּוֹם אַחְרוֹן הָהּ! מַה זֶּה אֶרְאֶה שָׁמָּה</p>
</blockquote>

<blockquote>
<p>וּבְנִי אֲשֶׁר רוּחוֹ לֹא עוֹד בּוֹ קָמָה</p>
</blockquote>

<blockquote>
<p>כִּי אִם בִּנְטוֹתוֹ עַל שֻׁלְחָן עַל מֵצַח –</p>
</blockquote>

<blockquote>
<p>פִּתְאֹם – וַיֵּשֶׁב נִשְׁעָן עַל גַּבֵּהוּ</p>
</blockquote>

<blockquote>
<p>וּמֻטֶּה רֹאשׁוֹ כִּמְעַט אֶל צִדֵּהוּ</p>
</blockquote>

<blockquote>
<p>וְנֶּחְרַד אֵלָיו חִישׁ – וּשְׁנָתוֹ נֵצַח – – .
<br></p>
</blockquote>

<h3 id="68">68</h3>

<blockquote>
<p>&#8220;מִיכָה יוֹסֵף&#8221; קוֹרְאִים קוֹל רָם כֻּלָּנוּ</p>
</blockquote>

<blockquote>
<p>וּצְעָקָה וּמְהוּמָה הִתְאַבְּכוּ בָנוּ</p>
</blockquote>

<blockquote>
<p>וַיֶּחְרַד הַמָּוֶת – וּכְמוֹ יַרְפֶּנּוּ</p>
</blockquote>

<blockquote>
<p>וּכְרֶגַע פָּרַץ הַקּוֹל שִׁבְעָתַיִם</p>
</blockquote>

<blockquote>
<p>קוֹל קוֹרְאִים: &#8220;הִנֵּה מֵת!!&#8221; קוֹל בַּשָּׁמַיִם –</p>
</blockquote>

<blockquote>
<p>וָאֶדֹּם – כִּדְמִי מֵתִי זֶה אֶרְאֶנּוּ – – – .
<br></p>
</blockquote>

<h3 id="69">69</h3>

<blockquote>
<p>מִי זֶה אֶרְאֶנּוּ הָהּ! מֵת יוֹשֵׁב עֶרֶשׂ</p>
</blockquote>

<blockquote>
<p>לָבוּשׁ וּשְׁתוּם עַיִן יָבֵשׁ כַּחֶרֶשׂ</p>
</blockquote>

<blockquote>
<p>הַבְּנִי הוּא הַמֵּת! – וַאֲנִי הוּא רוֹאֵהוּ –</p>
</blockquote>

<blockquote>
<p>וֵאלֹהִים יִרְאֶה לוֹ גַּם יִדֹּם סֶלָה –</p>
</blockquote>

<blockquote>
<p>הַאֲנִי גַּם אֶדֹּם אִם לֹא אֶתְהוֹלֵלָה?!</p>
</blockquote>

<blockquote>
<p>אֶדֹּם! – כִּדְמִי אֱלֹהִים זֶה עוֹשֵׂהוּ.
<br></p>
</blockquote>

<h3 id="70">70</h3>

<blockquote>
<p>הַלְּבִיאָה שָׁם תִּשְׁאַג וּתְזָרֶה זַעַם</p>
</blockquote>

<blockquote>
<p>תִּתְנַפֵּל תִּתְגַּלְגֵּל תַּרְעֵם קוֹל רַעַם</p>
</blockquote>

<blockquote>
<p>אַחַד גּוּרֶיהָ נָשָׂא קוֹף הַיָּעַר</p>
</blockquote>

<blockquote>
<p>זֶה אוֹרִי וִיקָרִי מַחְמַל כָּל גֶּבֶר</p>
</blockquote>

<blockquote>
<p>זֶה הוֹדִי וַהֲדָרִי יוֹצֵא לַקֶּבֶר</p>
</blockquote>

<blockquote>
<p>נַפְשִׁי וּבְשָׂרִי – וּבַל אֶסְעַר סָעַר?!.
<br></p>
</blockquote>

<h3 id="71">71</h3>

<blockquote>
<p>אִם מֶלֶךְ חָסִיד עַל מוֹת בֶּן הַמֶּרֶד
<br><br />
וּבְנִי צָעַק<a href="#fn:18" id="fnref:18" title="see footnote" class="footnote"><sup>18</sup></a> הוּא מַר, עַד חָמֵשׁ פַּעַם</p>
</blockquote>

<blockquote>
<p>אֲנִי כַּמָּה אֶצְעַק מַה אֲשַׁוֵּעַ?!</p>
</blockquote>

<blockquote>
<p>עַל דָּם נָקִי בֵּן לֹא יָדַע הָרֵעַ</p>
</blockquote>

<blockquote>
<p>הַבְּנִי אִם אַאֲלִיפָה<a href="#fn:19" id="fnref:19" title="see footnote" class="footnote"><sup>19</sup></a> יַשְׁקִיט הַזָּעַם.</p>
</blockquote>

<h3 id="72">72</h3>

<blockquote>
<p>אֵיךְ נָשָׂאתָ הַבֵּן! רָעוֹת גָּדָלוּ</p>
</blockquote>

<blockquote>
<p>אִם כָּל רוֹאֶיךָ לִרְאוֹת לֹא יָכָלוּ</p>
</blockquote>

<blockquote>
<p>אֵיךְ רָחַב לִבְּךָ מִכָּל צוֹק וָשֶׁבֶר</p>
</blockquote>

<blockquote>
<p>עַל זֶה מִלַּבַּת אֵשׁ יֵקַד לִבֵּנוּ</p>
</blockquote>

<blockquote>
<p>עַל זֶה קַר מִמַּיִם רוּחַ חַיֵּינוּ</p>
</blockquote>

<blockquote>
<p>קַר מִקָּרַת גֵּוְךָ עַתָּה בַקֶּבֶר.
<br></p>
</blockquote>

<h3 id="73">73</h3>

<blockquote>
<p>וּמַיִם קָרִים בַּחַיִּים הָיִיתָ</p>
</blockquote>

<blockquote>
<p>אִם עָיְפָה נַפְשֵׁנוּ אַתָּה חִיִּיתָ</p>
</blockquote>

<blockquote>
<p>וּבְמִשְׁנֶה<a href="#fn:20" id="fnref:20" title="see footnote" class="footnote"><sup>20</sup></a> חַיֶּיךָ כָּל הִי הֵמַתָּה</p>
</blockquote>

<blockquote>
<p>עַתָּה הָיָה בֵיתִי קֶבֶר וָשַׁחַת</p>
</blockquote>

<blockquote>
<p>בּוֹ יֵהָפֵךְ לִנְהִי גַּם גִּיל וָנַחַת</p>
</blockquote>

<blockquote>
<p>אַךְ כִּזְכּוֹר כִּי לֹא תַחְלוֹק בָּם אָתָּה
<br></p>
</blockquote>

<h3 id="74">74</h3>

<blockquote>
<p>גַּם הֲלִיכוֹת בֵּיתִי אַתָּה יָעַצְתָּ</p>
</blockquote>

<blockquote>
<p>כִּי אֵין כָּל דָּבָר לֹא דַּעַת חָרַצְתָּ</p>
</blockquote>

<blockquote>
<p>וּבַחֶלֶד אֵין זָר מֵרַעְיוֹנֶךָ</p>
</blockquote>

<blockquote>
<p>עַתָּה כָל אֵלֶּה כֵּן אוֹתְךָ יַזְכִּירוּ</p>
</blockquote>

<blockquote>
<p>וּבְהַזְכִּירָם, דִּמְעוֹתֵינוּ יַמְטִירוּ</p>
</blockquote>

<blockquote>
<p>וּבְכֵן יַךְ בָּנוּ יוֹם יוֹם זִכְרוֹנֶךָ.
<br></p>
</blockquote>

<h3 id="75">75</h3>

<blockquote>
<p>נָעִים זִכְרוֹנְךָ יַרְוֵנִי טוּב טָעַם</p>
</blockquote>

<blockquote>
<p>אֲבָל גַּם יִמְחַץ יַהֲלוֹם לִבִּי פָּעַם</p>
</blockquote>

<blockquote>
<p>לָכֵן רָץ לוֹ הַלֵּב גַּם נָס מִמֶּנּוּ</p>
</blockquote>

<blockquote>
<p>וּכְתָבֶיךָ אֵלֶּה עָלַי יָסֹבּוּ
<br><br />
בָּנִים לִבְנִי הֵם וַאֲבִיהֶם אֵינֶנּוּ – .
<br></p>
</blockquote>

<h3 id="76">76</h3>

<blockquote>
<p>אַבִּיט מוֹשָׁבְךָ מַחְשָׁךְ יוֹשִׁיבֵנִי</p>
</blockquote>

<blockquote>
<p>אָשׁוּר מִשְׁכָּבְךָ אַרְצָה יַשְׁכִּיבֵנִי</p>
</blockquote>

<blockquote>
<p>זֶה שֻׁלְחָנְךָ – יִשְׁלַח בִּי אֵשׁ אוֹכֶלֶת</p>
</blockquote>

<blockquote>
<p>עֵינַי מִשְּׁחוֹר וּדְיוֹ יַחְשִׁיךְ קַסְתֶּךָ</p>
</blockquote>

<blockquote>
<p>דִּמְעוֹת תַּמְרוּרִים יַטִּיף לִי עֵטֶךָ</p>
</blockquote>

<blockquote>
<p>בִּבְכִי סִפְרֵי קֹדֶשׁ יַגְדִּיל
<br></p>
</blockquote>

<h3 id="77">77</h3>

<blockquote>
<p>הָהּ זִכְרוֹנִים אַחְרוֹנִים כִּי אֶזְכּוֹרָה</p>
</blockquote>

<blockquote>
<p>מַרְאֶיךָ מִלֶּיךָ אָז, כִּי אֶחְקוֹרָה</p>
</blockquote>

<blockquote>
<p>אֵלֶּה לֹא אַךְ יוֹגוּ לֹא אַךְ יַדְאִיבוּ</p>
</blockquote>

<blockquote>
<p>חִצֵּי מָוֶת הֵמָּה הָמֵת יָמִיתוּ</p>
</blockquote>

<blockquote>
<p>וּשְׁאֵרִית חַיִּים מֵרוּחִי יַכְרִיתוּ</p>
</blockquote>

<blockquote>
<p>וּלְשַׁדִּי עַל מִזְבַּח מָוֶת יַקְרִיבוּ.
<br></p>
</blockquote>

<h3 id="78">78</h3>

<blockquote>
<p>עַל רֹאשׁ כָּל יוֹם נוּחִי אִם לֹא אַעֲלֶךָ</p>
</blockquote>

<blockquote>
<p>אִם לֹא עֲלֵי כָל גִּיל אַעַל גַּלֶּךָ</p>
</blockquote>

<blockquote>
<p>אִם לֹא עַל מִשְׁכָּבִי – מִשְׁכָּבְךָ קָבֶר</p>
</blockquote>

<blockquote>
<p>עַל לִבְנַת בִּגְדִי – תַּכְרִיךְ בִּגְדוֹתֶיךָ
<br><br />
אִם אֶשְׁכַּח – אֶשָּׁכַח מֵאֵל וָגָבֶר.
<br></p>
</blockquote>

<h3 id="79">79</h3>

<blockquote>
<p>אַף כִּי אֶקְרָא אֶכְתּוֹב לָשׁוֹן וָסֵפֶר</p>
</blockquote>

<blockquote>
<p>כֵּן חִישׁ יַחְרִידֵנִי קוֹל אִמְרֵי שֶׁפֶר</p>
</blockquote>

<blockquote>
<p>מֵהֲרִיסוֹת טְרוֹיַא<a href="#fn:21" id="fnref:21" title="see footnote" class="footnote"><sup>21</sup></a><a href="#fn:22" id="fnref:22" title="see footnote" class="footnote"><sup>22</sup></a> מִשִּׁירֵי בַת צִיּוֹן</p>
</blockquote>

<blockquote>
<p>אוֹ מִשְׁאָר שִׁירֶיךָ אוֹ אִמְרֵי פִיךָ</p>
</blockquote>

<blockquote>
<p>וִימוֹתֵת נַפְשִׁי וּמֵת לֵב אָבִיךָ –</p>
</blockquote>

<blockquote>
<p>וּבְנוֹ הַמֵּת אָז יִרְאֶה בַּחִזָּיוֹן –.
<br></p>
</blockquote>

<h3 id="80">80</h3>

<blockquote>
<p>רוּחַ בֵּן הַמֵּת אָז אֶרְאֶה בָּרוּחַ</p>
</blockquote>

<blockquote>
<p>אֵיךְ בּוֹ רוּחַ עֹז וּגְבוּרָה יָנוּחַ</p>
</blockquote>

<blockquote>
<p>נִצָּב עַל רוּחִי הֶחָת מִנִּי שָׁבֶר.</p>
</blockquote>

<blockquote>
<p>הוּא שָׁר עִם <strong>הַלֵּוִי<a href="#fn:23" id="fnref:23" title="see footnote" class="footnote"><sup>23</sup></a> הֲרִיסוֹת צִיּוֹן</strong></p>
</blockquote>

<blockquote>
<p>עֲלֵי כִנּוֹר דָּוִד עֲלֵי הִגָּיוֹן</p>
</blockquote>

<blockquote>
<p>וַאֲנִי חֵרֵשׁ דּוּמָם כִּבְנִי בַקָּבֶר.
<br></p>
</blockquote>

<h3 id="81">81</h3>

<blockquote>
<p>וּבְנוֹת חֶלְדּוֹ עֶשְׂרִים וְאַרְבַּע נִצָּבוּ</p>
</blockquote>

<blockquote>
<p>אֶת הַמְּשׁוֹרֵר הַצָּעִיר חִישׁ סָבָבוּ</p>
</blockquote>

<blockquote>
<p>וּנְּהִי מַר תִּשֶּׂאנָה – הוֹי חִיל יֹאחֲזֵנִי – !</p>
</blockquote>

<blockquote>
<p>כָּל אִשָּׁה תַּגִּיד הַטּוֹב בּוֹ רָאָתָה</p>
</blockquote>

<blockquote>
<p>עַד הַצְּעִירָה בָּהֶן מֵהֶן עָלָתָה</p>
</blockquote>

<blockquote>
<p>וַתְּגַל לִי מָסָךְ שָׁחוֹר – וְתַּרְאֵנִי&#8230;
<br></p>
</blockquote>

<h3 id="82">82</h3>

<blockquote>
<p>וּפְנֵי <strong>בֶן-מָנוֹחַ</strong> תַּחַת מַפֶּלֶת</p>
</blockquote>

<blockquote>
<p>יָעֵל אֵיךְ פָּנֶיהָ חָוְרוּ נָפָלוּ</p>
</blockquote>

<blockquote>
<p>וּשְׁלֹמֹה כִּי נֶאְלַם בֵּין הָעַרְבָּיִם</p>
</blockquote>

<blockquote>
<p>מֹשֶה מֵת יַט עֵינוֹ לִירוּשָׁלָיִם</p>
</blockquote>

<blockquote>
<p>גַּם אָז אֶל <strong>הַלֵּוִי</strong> נִקְהָלוּ.
<br></p>
</blockquote>

<h3 id="83">83</h3>

<blockquote>
<p>חִישׁ מֵתִים אֵלֶּה גַּם לִבְנִי יָצָאוּ</p>
</blockquote>

<blockquote>
<p>&#8220;הֲגַם אַתָּה לָנוּ!&#8221; כֻּלָּם קָרָאוּ</p>
</blockquote>

<blockquote>
<p>וַיַּעַן: &quot;אֲנִי עוֹד בַּחַיִּים מַתִּי!</p>
</blockquote>

<blockquote>
<p>רַק לִתְמוֹך בִּשְׂפַתְכֶם הַמְּעַט חָיִיתִי</p>
</blockquote>

<blockquote>
<p>עַתָּה פֹּה עִמָּכֶם שֶׁבֶת אִוִּיתִי</p>
</blockquote>

<blockquote>
<p>וּבְרִית כֹּהֵן<a href="#fn:24" id="fnref:24" title="see footnote" class="footnote"><sup>24</sup></a> עִם הַלֵּוִי כָּרַתִּי&quot;.</p>
</blockquote>

<h3 id="84">84</h3>

<blockquote>
<p>&quot;וּמִי שָׁם הַחַי – וּמַה לוֹ בֵּינֵינוּ</p>
</blockquote>

<blockquote>
<p>גַּם בָּנוֹת אֵלֶּה פֹּה יִרְאוּ עֵינֵינוּ&quot;</p>
</blockquote>

<blockquote>
<p>הֵם יִשְׁאָלוּהוּ. וּבְנִי אוֹתָם יַעַן
<br><br />
וּשְׁנוֹתַי הֵן אֵלֶּה! – בָּהֶן נִהְיֵיתִי</p>
</blockquote>

<blockquote>
<p>וָהוּא רָץ אַחֲרַי פֹּה יַעַן&#8230; וּלְמַעַן&#8230;
<br></p>
</blockquote>

<h3 id="85">85</h3>

<blockquote>
<p>וַיִּשְׂאוּ הַמֵּתִים מֵתִי לִנְסוֹעַ</p>
</blockquote>

<blockquote>
<p>וְיַעֲבִירוּהוּ עַל פָּנַי בִּזְרוֹעַ</p>
</blockquote>

<blockquote>
<p>הָהּ! לַשָּׁוְא אֲחַזְתִּיו אוּלַי אַצִּילָה</p>
</blockquote>

<blockquote>
<p>הֵם אוֹתוֹ חִישׁ עִם הַלֵּוִי הִסִּיעוּ</p>
</blockquote>

<blockquote>
<p>עַד <strong>לַהֲרִיסוֹת צִיּוֹן</strong> אוֹתוֹ הֵבִיאוּ</p>
</blockquote>

<blockquote>
<p>שָׁם הֵם יָשִׁירוּ וַאֲנִי פֹּה אֵילִילָה –.
<br></p>
</blockquote>

<h3 id="86">86</h3>

<blockquote>
<p>אֵלֶּה הַיְּצוּרִים לִבְנִי יַחַד הֵמָּה</p>
</blockquote>

<blockquote>
<p>הוּא יוֹצְרָם עוֹשָׂם רוּחוֹ כִּי עָצֵמָה</p>
</blockquote>

<blockquote>
<p>וּבְנוֹת <strong>שִׁיר צִיּוֹן</strong> אֵלֶּה לוֹ יָלָדוּ</p>
</blockquote>

<blockquote>
<p>עַתָּה בַמַּחֲזֶה אוֹתָם אֶרְאֶה אָחַז</p>
</blockquote>

<blockquote>
<p>בַּהֲקִיצִי – וּבָרְחוּ כַּמַּיִם פַּחַז</p>
</blockquote>

<blockquote>
<p>וַאֲנִי שָׁאַרְתִּי וִיצוּרַי חָרָדוּ.
<br></p>
</blockquote>

<h3 id="87">87</h3>

<blockquote>
<p>חֲרָדוֹת וּפְחָדִים עַתָּה יֹאחֲזוּנִי</p>
</blockquote>

<blockquote>
<p>לֹא אֲלֵיכֶם יָבוֹא אֲשֶׁר בָּאוּנִי</p>
</blockquote>

<blockquote>
<p>לֹא אֲלֵיכֶם זֶרַע אָדָם כָּאֵלֶּה!</p>
</blockquote>

<blockquote>
<p>עֶשְׂרִים וְאַרְבַּע שָׁנָה רֶגַע לֹא נַחְתִּי
<br><br />
וּפֶתַע נָפַלְתִּי וָאֵרֵד פֶּלֶא.
<br></p>
</blockquote>

<h2 id="ג">ג</h2>

<h3 id="88">88</h3>

<blockquote>
<p>עֶשְׂרִים וְאַרְבָּעָה סִפְרֵי קֹדֶשׁ הֵמָּה</p>
</blockquote>

<blockquote>
<p>וּבְנִי חַי בָּהֶם בָּם יָדוֹ רוֹמֵמָה</p>
</blockquote>

<blockquote>
<p>הַעַל כֵּן חָיָה מִסְפַּר שָׁנִים אֵלֶּה!</p>
</blockquote>

<blockquote>
<p>אַלְפֵי סִפְרֵי לָשׁוֹן מַדָּע וָדַעַת</p>
</blockquote>

<blockquote>
<p>יָדַע בִּלְשׁוֹנוֹת מִבְּלִי כָל מִגְרַעַת</p>
</blockquote>

<blockquote>
<p>וִימִינוֹ בַּקֹּדֶשׁ לִכְתּוֹב בַּל תֵּלֶא.
<br></p>
</blockquote>

<h3 id="89">89</h3>

<blockquote>
<p>עֶשְׂרִים וְאַרְבַּע שָׁנָה הַבֵּן חָכַמְתָּ
<br><br />
עַתָּה בָּאִים שוֹמְעֶיךָ וִיסַפֵּרוּ</p>
</blockquote>

<blockquote>
<p>וּמְשַׂמְּחֵי לֵב חָכָם עוֹדָם מִלֶּיךָ</p>
</blockquote>

<blockquote>
<p>אֲבָל אֵבֶל הֵמָּה אֶל אֲבֵלֶיךָ</p>
</blockquote>

<blockquote>
<p>וּמַנְעַמֵּיהֶם אֶת בִּכְיָם מֵרֵרוּ.
<br></p>
</blockquote>

<h3 id="90">90</h3>

<blockquote>
<p>עִמְּךָ גַּם מָרַת מַחֲלָתְךָ נָעֵמָה</p>
</blockquote>

<blockquote>
<p>כָּל מַכְאוֹבַי בָהּ עִמְּךָ טוֹבִים הֵמָּה</p>
</blockquote>

<blockquote>
<p>עַד גַּם מוּתִי עִמְּךָ מָוֶת אֵינֶנּוּ –</p>
</blockquote>

<blockquote>
<p>כֵּן גַּם חַיַּי עַתָּה חַיִּים אֵינֵימוֹ</p>
</blockquote>

<blockquote>
<p>כִּי מוֹתָךְ דָּבַק בָּם לֹא יַעַזְבֵמוֹ</p>
</blockquote>

<blockquote>
<p>אֵין רֶגַע אֵין מָקוֹם לֹא בוֹ אֶרְאֶנּוּ.
<br></p>
</blockquote>

<h3 id="91">91</h3>

<blockquote>
<p>וּלְעֵינַי תָּמוּת יוֹם יוֹם וּבְכָל רֶגַע</p>
</blockquote>

<blockquote>
<p>וּדְמוּתְךָ אָז הִיא לִרְגָעִים לִי פֶגַע</p>
</blockquote>

<blockquote>
<p>וּלְפָנַי תָּרוּץ גַּם בַּאֲשֶׁר אָנוּסָה</p>
</blockquote>

<blockquote>
<p>וּמַה הֵם חַיַּי! – הֲלֹא אַךְ מוֹתֶךָ</p>
</blockquote>

<blockquote>
<p>וּרְגָעַי כֻּלָּם – רֶגַע אַחֲרִיתֶךָ</p>
</blockquote>

<blockquote>
<p>וּלְחֶלְדִּי זֶה אֹמַר &#8220;חֲדַל נָא חוּסָה!&#8221;
<br></p>
</blockquote>

<h3 id="92">92</h3>

<blockquote>
<p>כִּי לָמָּה אָמוּת כָּל הַיּוֹם מוֹתֶךָ</p>
</blockquote>

<blockquote>
<p>אַתָּה צָחַקְתָּ לוֹ כָּל עִתּוֹתֶיךָ</p>
</blockquote>

<blockquote>
<p>וַאֲנִי אַךְ בַּלָּהוֹת הוּא לִי וָפַחַד</p>
</blockquote>

<blockquote>
<p>מַה אַכְזָר דִּמְיוֹנוֹ לֹא אֶשָּׂאֶנּוּ</p>
</blockquote>

<blockquote>
<p>וּבְכָל בֶּכֶה וּסְפוֹד לֹא אַשְׁקִיטֶנּוּ</p>
</blockquote>

<blockquote>
<p>וּבְטֶרֶם יִקְרַב יַךְ כָּל נֹחַם יַחַד.
<br></p>
</blockquote>

<h3 id="93">93</h3>

<blockquote>
<p>מַה נָּעִים הָיָה מִדְבָּרָךְ לִשְׁמוֹעַ</p>
</blockquote>

<blockquote>
<p>וּמַה מָּתוֹק מִצּוּף טַעְמָךְ<a href="#fn:25" id="fnref:25" title="see footnote" class="footnote"><sup>25</sup></a> לִבְלוֹעַ</p>
</blockquote>

<blockquote>
<p>מִשֶּׁבֶת עִמְּךָ יַחַד – יָקָר אַיִן</p>
</blockquote>

<blockquote>
<p>עַתָּה מַה נָעִים עָלֶיךָ לִדְמוֹעַ</p>
</blockquote>

<blockquote>
<p>וּמַה מָתוֹק לִי מֵהָמֵר לִשְׂבּוֹעַ</p>
</blockquote>

<blockquote>
<p>מֵהַזְכִּיר שִׁמְךָ עַל דִּמְעוֹת בַּת עַיִן.
<br></p>
</blockquote>

<h3 id="94">94</h3>

<blockquote>
<p>אַךְ שִׁמְךָ אַזְכִּיר וּדְמָעוֹת תִּזַּלְנָה</p>
</blockquote>

<blockquote>
<p>בָּכֹה וּבָכֹה אָז עֵינַי תּוֹאַלְנָה</p>
</blockquote>

<blockquote>
<p>מִלִּבִּי הַנָּמֵס תִּדְלֶינָה מָיִם</p>
</blockquote>

<blockquote>
<p>וּבְנַחַת, בִּלְעָדַי, לָהֶן תִּבְכֶּינָה</p>
</blockquote>

<blockquote>
<p>בָּכֹה וּבָכֹה אֵין מַעְצוֹר לָהֵנָּה</p>
</blockquote>

<blockquote>
<p>עֵינַיִם בּוֹכוֹת עַל מַחְמַד עֵינָיִם.
<br></p>
</blockquote>

<h3 id="95">95</h3>

<blockquote>
<p>וּבְמִסְתָּרִים לִבְכּוֹת וּבְמִסְתָּרֶךָ</p>
</blockquote>

<blockquote>
<p>הָהָרָה אִמָּלֵט שָׁם אֶל קִבְרֶךָ</p>
</blockquote>

<blockquote>
<p>וּלְעֵינֶיךָ אוּלַי בִּכְיִי אַגִּיעָה</p>
</blockquote>

<blockquote>
<p>אֲהָהּ! – וַאֲבָנֶיךָ בּוֹכִיּוֹת שָׁמָּה</p>
</blockquote>

<blockquote>
<p>עַל הוֹד גֵּו וּדְמוּת יִבְלוּ בָּאֲדָמָה</p>
</blockquote>

<blockquote>
<p>אֲבָנִים בּוֹכוֹת עַל אֶבֶן הוֹפִיעָה.
<br></p>
</blockquote>

<h3 id="96">96</h3>

<blockquote>
<p>הוֹ הַר הָרֶה בֵן! וַאֲנִי הוּא הוֹרֵהוּ</p>
</blockquote>

<blockquote>
<p>וּבְנִי אִם שָׁבִיתָ קַח גַּם יוֹלְדֵהוּ
<br><br />
אוֹ הָשֵׁב הַשְּׁבִי וּתְנֵהוּ מִפִּיךָ!</p>
</blockquote>

<blockquote>
<p>צֵא מִיכָה יוֹסֵף! אֲנִי פֹה – אָבִיךָ!</p>
</blockquote>

<blockquote>
<p>&#8220;לֹא אוּכַל אָבִי! אֲבָנִים לִקְרוֹעַ&#8221;.
<br></p>
</blockquote>

<h3 id="97">97</h3>

<blockquote>
<p>אֵיךְ תַּחַת אֲבָנִים –! אֵיךְ קָבוּר אַתָּה! –</p>
</blockquote>

<blockquote>
<p>אֵי שָׁמַיִם! אֵי אֶרֶץ! מַעְלָה! מַטָּה! –</p>
</blockquote>

<blockquote>
<p>אֵיךְ פֹּה עָמוֹק הַמְדַבֵּר עַל כָּל גֹּבַהּ!</p>
</blockquote>

<blockquote>
<p>עַל הַרְרֵי אָלֶף<a href="#fn:26" id="fnref:26" title="see footnote" class="footnote"><sup>26</sup></a> עַל אַרְזֵי אֱלוֹהַּ</p>
</blockquote>

<blockquote>
<p>עַל כֹּכְבֵי רוֹם עַל אֵל אֵלִים גָּבוֹהַּ</p>
</blockquote>

<blockquote>
<p>הַבְּנִי פֹּה עָמוֹק – הוֹי אָנוּס אֶעֱזוֹבָה!.
<br></p>
</blockquote>

<h3 id="98">98</h3>

<blockquote>
<p>הָאֶעֱזוֹבָה? – הֵן עִמִּי אֶשְּׂאֵהוּ!</p>
</blockquote>

<blockquote>
<p>פֹּה בִּסְגוֹר לִבִּי פֹּה עִמִּי קִבְרֵהוּ</p>
</blockquote>

<blockquote>
<p>וּלְמַצֶּבֶת אַבְנוֹ הָיָה <strong>לִבִּי</strong> סֶלָה</p>
</blockquote>

<blockquote>
<p>גַּם קִינָתָהּ זוֹ עַל לוּחֵהוּ חַקֹּתִי</p>
</blockquote>

<blockquote>
<p>וּבְקִירוֹתָיו – אֲרוֹנוֹ הֲכִינוֹתִי</p>
</blockquote>

<blockquote>
<p>וּכְנֶשֶׁר עִם קִנּוֹ אָרוּץ כַּרְמֶלָה.
<br></p>
</blockquote>

<h3 id="99">99</h3>

<blockquote>
<p>אָרוּץ שָׁם הַשָּׂדֶה כַּרְמֶל וָיַעַר</p>
</blockquote>

<blockquote>
<p>לִמְקוֹם שָׁם יָלִין בָּאָבִיב הַנַּעַר</p>
</blockquote>

<blockquote>
<p>שָׁם שָׁר עֵת זָמִיר עַל כַּר, עֵץ, וָעָיִן</p>
</blockquote>

<blockquote>
<p>שָׁם חַי עוֹדֶנּוּ! עוֹד יָשִׁיר בֵּינֵימוֹ</p>
</blockquote>

<blockquote>
<p>שָׁם שִׂיחִים יָשִׂיחוּ מַה חַק עָלֵימוֹ –</p>
</blockquote>

<blockquote>
<p>אֶקְרָא שִׁירִים אֶשְׁמַע – אַךְ שָׁרָם אָיִן!.
<br></p>
</blockquote>

<h3 id="100">100</h3>

<blockquote>
<p>לַיְלָה שָׁם אֶשְׁמַע בָּכוּת וִילֵל סַעַר</p>
</blockquote>

<blockquote>
<p>אַנְחוֹת הָרוּחוֹת מִבְּכָאִים בַּיַּעַר</p>
</blockquote>

<blockquote>
<p>וּבְכִי עֵינוֹת מַיִם הֲמוֹת יִבְלֵימוֹ</p>
</blockquote>

<blockquote>
<p>עָלַי יִתְּנוּ קוֹל &#8220;אָן מַחְמַד הָעָיִן?!&#8221;</p>
</blockquote>

<blockquote>
<p>וַיַעֲנֵם הַהֵד מִנֶּגֶד: הָהּ אָיִן&quot;</p>
</blockquote>

<blockquote>
<p>וַיְקוֹנְנוּ כֻלָּם עַל הַשָּׁר עָלֵימוֹ.
<br></p>
</blockquote>

<h3 id="101">101</h3>

<blockquote>
<p>וַיִּצְעַק הַיַּנְשׁוּף עִם כָּל הַחַיִל</p>
</blockquote>

<blockquote>
<p>לִנְהִי הָפַךְ שִׁירוֹ הַמְּזַמֵּר לַיִל</p>
</blockquote>

<blockquote>
<p>כָּל צִפּוֹר שָׁדַד הַצַּיָּד בָּנֶיהָ –</p>
</blockquote>

<blockquote>
<p>וּלְהָמֵר עִמִּי עַל הַבֵּן סַבּוּנִי</p>
</blockquote>

<blockquote>
<p>וָאֶשְׁפּוֹךְ שָׁם מַר נַפְשִׁי – וַיַעֲנוּנִי</p>
</blockquote>

<blockquote>
<p>&#8220;פֹּה גַּם נֶפֶשׁ בִּנְךָ כִּלוּ שִׁירֶיהָ!&#8221;.
<br></p>
</blockquote>

<h3 id="102">102</h3>

<blockquote>
<p>&quot;כִּי גַּם שִׁיר אַחֲרוֹן שָׁר פֹּה אִתָּנוּ</p>
</blockquote>

<blockquote>
<p>הוּא שִׁירוֹ <strong>הַתְּפִלָּה</strong> בּוֹ זָכַר לָנוּ –</p>
</blockquote>

<blockquote>
<p>וּפִתְאֹם יָצָא וּבַל שָׁב עוֹד הֵנָּה&quot;</p>
</blockquote>

<blockquote>
<p>&#8220;הַתְּפִלָּה שָׁר אַחֲרוֹנָה?!&#8221; מַר צָעַקְתִּי</p>
</blockquote>

<blockquote>
<p>&#8220;הַתְּפִלָּה לָאֵל הִיא!&#8221; כַּפַּי סָפַקְתִּי</p>
</blockquote>

<blockquote>
<p>&#8220;מֵאָז בָּא אֵשׁ בַּעֲצָמָיו וַיִּרְדֶּנָּה!! –&#8221;.
<br></p>
</blockquote>

<h3 id="103">103</h3>

<blockquote>
<p>&quot;מֵאָז בָּא עִם אִשּׁוֹ אֵלַי הָעִירָה</p>
</blockquote>

<blockquote>
<p>לֵאמוֹר: מַחֲלָתִי חֹם אֵשׁ בִּי הִבְעִירָה</p>
</blockquote>

<blockquote>
<p>אָז הוּחַל מוֹקְדוֹ הַמַּשְׂאֵת<a href="#fn:27" id="fnref:27" title="see footnote" class="footnote"><sup>27</sup></a> הֵחֵלָּה –</p>
</blockquote>

<blockquote>
<p>וּכְבָר עַתָּה בְּקֶבֶר קַר הִנֵּהוּ</p>
</blockquote>

<blockquote>
<p>וּבְקֹר קִירוֹת בּוֹרוֹ קָפָא דָמֵהוּ</p>
</blockquote>

<blockquote>
<p>וּבְקָרַת קֶרֶשׁ<a href="#fn:28" id="fnref:28" title="see footnote" class="footnote"><sup>28</sup></a> – טַל יַלְדוּתוֹ סֶלָה&quot;.</p>
</blockquote>

<hr />

<h3 id="104">104</h3>

<blockquote>
<p>עוֹד בַּיַּלְדוּת רָאִיתָ קַט חֶלְדֶּךָ</p>
</blockquote>

<blockquote>
<p>וַתֹּאמֶר עַל כֵּן לַאֲרִיךְ עוֹד יָמֶיךָ</p>
</blockquote>

<blockquote>
<p>ותְּחִי לִרְגָעִים בַּעֲבוּר יִשְׂתָּרָעוּ</p>
</blockquote>

<blockquote>
<p>קוֹרוֹת כָּל רֶגַע כָּתַבְתָּ עַל סֵפֶר</p>
</blockquote>

<blockquote>
<p>דִּבְרֵי יָמֶיךָ הֵם וּבְאִמְרֵי שֶׁפֶר</p>
</blockquote>

<blockquote>
<p>עַתָּה נִקְרָאִים וּלְבָבוֹת יִקְרָעוּ.
<br></p>
</blockquote>

<h3 id="105">105</h3>

<blockquote>
<p>שׁוֹאַת פִּתְאֹם הָיָה מוֹתְךָ אַךְ לָנוּ</p>
</blockquote>

<blockquote>
<p>לֹא לָךְ בֵּן מֵבִין! כִּי עַתָּה מָצָאנוּ</p>
</blockquote>

<blockquote>
<p>כִּי זֶה חָמֵשׁ שָׁנִים בַּנְתָּ מוֹתֶךָ</p>
</blockquote>

<blockquote>
<p>וּבְסֵפֶר עָלָיו נִבֵּאתָ</p>
</blockquote>

<blockquote>
<p>כֹּל יִקְרֶה עוֹד לָךְ לָדַעַת הִפְלֵאתָ
<br></p>
</blockquote>

<h3 id="106">106</h3>

<blockquote>
<p>מֵרָחוֹק עַל מוֹתְךָ רַבּוֹת דִּבַּרְתָּ</p>
</blockquote>

<blockquote>
<p>וּמַה זֶּה מִקָּרוֹב מִלִּים עָצַרְתָּ</p>
</blockquote>

<blockquote>
<p>וּשְׁמוֹ גַם לַזְכִּיר מַה זֶּה הִתְאַפַּקְתָּ</p>
</blockquote>

<blockquote>
<p>כַּמָּה יָגַעְתִּי בִּרְאוֹת כִּי הִגִּיעַ –</p>
</blockquote>

<blockquote>
<p>בִּרְאוֹת כִּי תֵדַע – אוּלַי מַה תּוֹדִיעַ</p>
</blockquote>

<blockquote>
<p>אַךְ שָׁוְא! – כִּי גַם מִן הַמָּוֶת חָזַקְתָּ.
<br></p>
</blockquote>

<h3 id="107">107</h3>

<blockquote>
<p>אִם חַיֶּיךָ עָכְרָה מַחֲלָה נִצַּחַת</p>
</blockquote>

<blockquote>
<p>חַיֵּי עֹנֶג הָיוּ כָּבוֹד וָנַחַת</p>
</blockquote>

<blockquote>
<p>כִּי מִי לָחוּשׁ חַיִּים יָדַע בִּלְתֶּךָ</p>
</blockquote>

<blockquote>
<p>מִי יָדַע לָשׂוּשׂ כָּמוֹךָ עַל רֵעַ</p>
</blockquote>

<blockquote>
<p>לִשְׂמוֹחַ לִחְיוֹת עַל חָכְמָה וָדֵעַ</p>
</blockquote>

<blockquote>
<p>וּמַה מָּרָה לָךְ הָהּ! דַּעַת מוֹתֶךָ.
<br></p>
</blockquote>

<h3 id="108">108</h3>

<blockquote>
<p>עִם דַּעַת רַע זֶה אֵיךְ לַעֲלוֹז חָכַמְתָּ</p>
</blockquote>

<blockquote>
<p>וּלְכָל חֵפֶץ<a href="#fn:29" id="fnref:29" title="see footnote" class="footnote"><sup>29</sup></a> לַחֲלוֹק עֵת אֵיךְ עָצַמְתָּ</p>
</blockquote>

<blockquote>
<p>עַד כָּל חוֹזֵי בָךְ תָּמְהוּ הִשְׁתּוֹמָמוּ</p>
</blockquote>

<blockquote>
<p>לִקְרוֹא לִכְתּוֹב לַמֵּד וּלְהִתְרוֹעֵעַ</p>
</blockquote>

<blockquote>
<p>לִפְנוֹת מִצּוֹק מַחֲלָה – וּלְהִשְׁתַּעֲשֵׁעַ</p>
</blockquote>

<blockquote>
<p>וּשְׁמוֹר גַּם צָו סִפְרֵי מַרְפֵּא לָךְ שָׂמוּ.
<br></p>
</blockquote>

<h3 id="109">109</h3>

<blockquote>
<p>עוֹדְךָ אֹמֵר לִי לִפְנֵי יוֹם הַמָּוֶת</p>
</blockquote>

<blockquote>
<p>&quot;הָבוּ נָא (אִם לַשָּׁוְא –) סוֹד רוֹפְאִים שָׁבֶת</p>
</blockquote>

<blockquote>
<p>בַּחֲנוּ נָא וּרְאוּ כִּי תַם בִּי כָּל כֹּחַ! &quot;</p>
</blockquote>

<blockquote>
<p>&#8220;וּמַה נַּעֲשֶׂה לָךְ!&#8221; מִלִּים הֲשִׁיבוֹנוּ</p>
</blockquote>

<blockquote>
<p>&quot;חֲיוּ פֹה בַטּוֹב&#8230;! – לִי אַךְ בָּזֹאת חֹנּוּ – &quot;</p>
</blockquote>

<blockquote>
<p>סוֹד רוֹפְאִים בָּא – וּמִצָּרָה אֵין נוֹחַ – .
<br></p>
</blockquote>

<h3 id="110">110</h3>

<blockquote>
<p>אָז אַבִּיט פָּנֶיךָ בַּעֲבוּר אֶזְכּוֹרָה</p>
</blockquote>

<blockquote>
<p>וּבַדֶּיךָֹ<a href="#fn:30" id="fnref:30" title="see footnote" class="footnote"><sup>30</sup></a> כֻּלָּם – בַּעֲבוּר אֶשְׁמוֹרָה</p>
</blockquote>

<blockquote>
<p>בַּל אֶשְׁכּח תַּבְנִיתָם כִּי תֵלֵךְ שָׁמָּה</p>
</blockquote>

<blockquote>
<p>וּמַה גַּם אַתָּה תַּבִּיט אֶל הוֹרֶיךָ? –</p>
</blockquote>

<blockquote>
<p>מַה תִּשַּׁק יָדִי אִם אֵין בָּהּ עֶזְרֶךָ –</p>
</blockquote>

<blockquote>
<p>מַה תִּלְעַג לָנוּ &#8220;מַה זֶּה תִּבְכּוּ לָמָּה?!&#8221;.
<br></p>
</blockquote>

<h3 id="111">111</h3>

<blockquote>
<p>הוֹי מָוֶת! מוֹחֶה פֹּה חַיִּים מִסֵּפֶר</p>
</blockquote>

<blockquote>
<p>גַּם אַתֶּם יָמִים! – אֶת זִכְרוֹנָם אֵפֶר</p>
</blockquote>

<blockquote>
<p>אַךְ עַל שֵׂכֶל מִלִּים<a href="#fn:31" id="fnref:31" title="see footnote" class="footnote"><sup>31</sup></a> לֹא עוֹד תִּמְשׁוֹלוּ;</p>
</blockquote>

<blockquote>
<p>וּבְנִי שָׁאַלְתִּי &#8220;אֵי כִּתְבֵי יָדֶךָ?&#8221;</p>
</blockquote>

<blockquote>
<p>וַיַּעַן: פֹּה תִמְצָאֵם פֹּה נֶגְדֶּךָ –</p>
</blockquote>

<blockquote>
<p>וַיּוֹסֶף וַיֹּאמֶר &#8220;הֵם לֹא יִבּוֹלוּ&#8221;.
<br></p>
</blockquote>

<h3 id="112">112</h3>

<blockquote>
<p>בֵּינְךָ וּבֵין מָוֶת כִּי הָיָה פֶּשַׂע</p>
</blockquote>

<blockquote>
<p>אָמַרְתָּ: &quot;אָבִי! הַאֵין עוֹד כָּל יֶשַׁע? – &quot;</p>
</blockquote>

<blockquote>
<p>הָהּ! חֵץ שָׁנוּן זֶה תּוֹךְ לִבִּי עוֹדֶנּוּ –.</p>
</blockquote>

<blockquote>
<p>אוֹיָה! אִם עֵת רָאִיתָ כִּי מֵת אַתָּה</p>
</blockquote>

<blockquote>
<p>עוֹד חַיִּים תַּחְפּוֹץ עוֹד עֵצוֹת בָּךְ שַׁתָּה</p>
</blockquote>

<blockquote>
<p>וּבְשַׁעֲרֵי מָוֶת עוֹד תָּנוּס מִמֶּנּוּ?! –.
<br></p>
</blockquote>

<h3 id="113">113</h3>

<blockquote>
<p>הֲיֵשׁ לַעֲשׂוֹת מָה וַאֲנִי לֹא עָשִׂיתִי?</p>
</blockquote>

<blockquote>
<p>מָה מִישׁוּעוֹת אֶרֶץ לֹא לָךְ שִׁוִּיתִי</p>
</blockquote>

<blockquote>
<p>הָהּ! וּמָה לֹא מִישׁוּעוֹת שָׁמַיִם –?</p>
</blockquote>

<blockquote>
<p>נִלְחַמְתִּי לָךְ עַד רוּחַ בִּי לֹא קָמָה</p>
</blockquote>

<blockquote>
<p>גַּם הֲבֵאתִיךָ אֶל מֶרְחַקִּים שָׁמָּה</p>
</blockquote>

<blockquote>
<p>וּמַה לִּי הֵבֵאתָ? – חָכְמָה כִּפְלַיִם!
<br></p>
</blockquote>

<h3 id="114">114</h3>

<blockquote>
<p>זַאלְצְבְּרוּנֶן! – רֵיינְעֶרְץ<a href="#fn:32" id="fnref:32" title="see footnote" class="footnote"><sup>32</sup></a> ! – הוֹ בֶּאֱרוֹת הַמַּיִם!</p>
</blockquote>

<blockquote>
<p>גַּם עֲדֵיכֶם בָּא הַבֵּן בִּשְׁנָתַיִם</p>
</blockquote>

<blockquote>
<p>אֶל עֵינוֹתֵיכֶם עֵינֵינוּ שִֹבֵּרוּ</p>
</blockquote>

<blockquote>
<p>&quot;בֵּן פּוֹרָת עַל עַיִן אָנָּא הַצִּילוּ!</p>
</blockquote>

<blockquote>
<p>כָּל מַרְפֵּא לֹא הוֹעִיל אָנָּא הוֹעִילוּ!&quot;</p>
</blockquote>

<blockquote>
<p>וַיָּשָׁב – וּשְׁכוּלִים שִׁמְכֶם אֵרֵרוּ.
<br></p>
</blockquote>

<h3 id="115">115</h3>

<blockquote>
<p>וּכְמוֹ שָׁם בַּמֶּרְחָק שִׁמְךָ הוֹפִיעַ</p>
</blockquote>

<blockquote>
<p>כֵּן שֵׁמַע מוֹתְךָ שָׁם עַתָּה הִגִּיעַ</p>
</blockquote>

<blockquote>
<p>וַיַּז לִי דִּמְעָה מֵעֵין כָּל שׁוֹמֵעַ</p>
</blockquote>

<blockquote>
<p>תִּגָּר כָּל עַיִן אַךְ <strong>מִקּוֹל</strong> מוֹתֶךָ</p>
</blockquote>

<blockquote>
<p>תִּתֵּן מֵימֶיהָ אַךְ <strong>בִּזְכוֹר</strong> קִצֶּךָ</p>
</blockquote>

<blockquote>
<p>כַּצּוּר בַּמִּדְבָּר <strong>מִמַּטֶּה</strong> בּוֹקֵעַ.
<br></p>
</blockquote>

<h3 id="116">116</h3>

<blockquote>
<p>וַתֹּאמֶר חָכְמָה: לֹא רַבִּים יֶחְכָּמוּ</p>
</blockquote>

<blockquote>
<p>&quot;אִם אֶחָד מֵרִבּוֹא חֶבֶל לִי שָׂמוּ</p>
</blockquote>

<blockquote>
<p>וּבְאִבּוֹ אֲהָהּ! אֵיךְ גַּם זֶה לָקוּחַ!&quot;</p>
</blockquote>

<blockquote>
<p>בָּנֶיהָ נוֹהִים: לֹא רַבִּים אִתָּנוּ</p>
</blockquote>

<blockquote>
<p>בֵּן פּוֹרָת <strong>יוֹסֵף</strong> מִי כָמֹהוּ לָנוּ</p>
</blockquote>

<blockquote>
<p>וּלְכִבְשָׂה אַחַת אֵיךְ הַזְּאֵב שָׁלוּחַ!.
<br></p>
</blockquote>

<h3 id="117">117</h3>

<blockquote>
<p>חָכְמָה עֶשְׂרִים וְאַרְבַּע שָׁנָה נֶאְצָרָה</p>
</blockquote>

<blockquote>
<p>בִּבְנִי זֶה הִיא מֵתָה עִמּוֹ נִקְבָּרָה</p>
</blockquote>

<blockquote>
<p>כִּי הוֹלִיךְ עִמּוֹ רַב מֵאֲשֶׁר הִנִּיחַ
<br><br />
רַבּוֹת שָׁאַל מֵהֶם חָכְמָה וָדֵעַ –</p>
</blockquote>

<blockquote>
<p>שָׁם תֵּרֶא עֵינוֹ אֲשֶׁר פֹּה הוֹכִיחַ.
<br></p>
</blockquote>

<h3 id="118">118</h3>

<blockquote>
<p>שָׁם הַבֵּן הָרַךְ שָׁם יָרֹן גַּם יַחַד</p>
</blockquote>

<blockquote>
<p>עִם כָּל כֹּכְבֵי בֹקֶר מִבְּלִי כָּל פַּחַד</p>
</blockquote>

<blockquote>
<p>כִּי יָדַע שִׁירָם גַּם שִׁירוֹ יָדָעוּ –</p>
</blockquote>

<blockquote>
<p>אַךְ שִׁירִי בּוֹדֵד וּבְנִי עִמִּי אָיִן</p>
</blockquote>

<blockquote>
<p>לוּ כִמְעַט רֶגַע מִשָּׁם יָסֵב עָיִן</p>
</blockquote>

<blockquote>
<p>וּלְשִׁירִי אוּלַי גַּם עֵינָיו יִדְמָעוּ.
<br></p>
</blockquote>

<h3 id="119">119</h3>

<blockquote>
<p>נִדְלֶנָּה יוֹם יוֹם וּמְלֵאָה הִנֶּהָ
<br><br />
כֵּן גַּם אֶבְלִי זֶה יוֹם יוֹם אֲחַדְּשֶׁנוּ</p>
</blockquote>

<blockquote>
<p>וּבְרָב דִּמְעָה לֹא אוּכַל אַמְעִיטֶנּוּ</p>
</blockquote>

<blockquote>
<p>וּכְעֵינוֹת עוֹלָם גַּם עֵינַי נִפְתָּחוּ.
<br></p>
</blockquote>

<h3 id="120">120</h3>

<blockquote>
<p>כִּי זִכְרוֹ לִרְגָעִים אִשּׁוֹ שׁוֹלֵחַ</p>
</blockquote>

<blockquote>
<p>וִילַהֵט נַפְשִׁי כַּבָּרָק קוֹדֵחַ</p>
</blockquote>

<blockquote>
<p>וּכְרַעַם אַחֲרָיו אַנְחוֹתַי תִּגְעֶינָה</p>
</blockquote>

<blockquote>
<p>וּכְגֶשֶׁם דִּמְעָתִי אָז כֵּן נִגֶּרֶת</p>
</blockquote>

<blockquote>
<p>אֵלֶּה חָלְפוּ – מִכְוַת לִבִּי נִשְׁאֶרֶת</p>
</blockquote>

<blockquote>
<p>כָּל מַרְפֵּא אֵין לִי וּתְשׁוּעָה אֵינֶנָּה!.
<br></p>
</blockquote>

<h3 id="121">121</h3>

<blockquote>
<p>כִּתְבֵי יָדוֹ אֶרְאֶה חָכְמָה וָדַעַת</p>
</blockquote>

<blockquote>
<p>וּתְמוּנָתוֹ אַבִּיט עַל קִיר מֻצַּעַת</p>
</blockquote>

<blockquote>
<p>וּדְמוּת מַצַּבְתּוֹ גַּם שָׁם תַּזְכִּירֶנּוּ</p>
</blockquote>

<blockquote>
<p>גַּם בָּנִים יִלּוֹדִים בִּשְׁמוֹ נִקְרָאוּ</p>
</blockquote>

<blockquote>
<p>וּבְכִי וּנְהִי בֵיתִי עוֹד לֹא נִכְלָאוּ</p>
</blockquote>

<blockquote>
<p>אִי כָּל-נֹחַם –! מִיכָה יוֹסֵף אֵינֶנּוּ! .
<br></p>
</blockquote>

<h3 id="122">122</h3>

<blockquote>
<p>זוּ <strong>מִיכַל</strong> הַבַּת אֲחוֹתְךָ יָלָדָה</p>
</blockquote>

<blockquote>
<p>אַחֲרֶיהָ נַפְשִׁי גַם רוּחִי נִצְמָדָה</p>
</blockquote>

<blockquote>
<p>וּבְעַד עֵינֶיהָ הַאַתָּה תִּרְאֵנִי?</p>
</blockquote>

<blockquote>
<p>הַאוֹתְךָ אֲחַבֵּק כִּי אֲחַבְּקֶנָּה</p>
</blockquote>

<blockquote>
<p>אִם אֶשָּׁקְךָ הַבֵּן! כִּי אֶשָּׁקֶנָּה –</p>
</blockquote>

<blockquote>
<p>וּמַה זוּ דִמְעָתִי תִּזַּל אָז עֵינִי?
<br></p>
</blockquote>

<h3 id="123">123</h3>

<blockquote>
<p>רַב לָךְ מָוֶת רַב! הֵן מִיּוֹם הָיִיתָ</p>
</blockquote>

<blockquote>
<p>מַכָּה רַבָּה כָּזֹאת עוֹד לֹא הִכִּיתָ</p>
</blockquote>

<blockquote>
<p>כִּלִּיתָ הַיּוֹם כָּל אַכְזְרִיּוּתֶךָ</p>
</blockquote>

<blockquote>
<p>וּמַה לָּךְ עוֹד עָרִיץ הוֹי טוֹרֵף פֶּרֶא! –.</p>
</blockquote>

<blockquote>
<p>לוּ מוּתְךָ מָוֶת – לוּ עֵינִי עוֹד תֵּרֶא</p>
</blockquote>

<blockquote>
<p>הֵן חַיַּי אֶתֵּן מַתָּן אֶל מוֹתֶךָ! .
<br></p>
</blockquote>

<h3 id="124">124</h3>

<blockquote>
<p>נָקָם לוּ אוּכַל הָהּ! נָקָם לָקַחַת</p>
</blockquote>

<blockquote>
<p>מִמַּחֲלָה מִמָּוֶת מִבּוֹר מִשַּׁחַת</p>
</blockquote>

<blockquote>
<p>מִתּוֹלָע אוֹכֵל בִּבְנִי מַחְמַד עָיִן –.</p>
</blockquote>

<blockquote>
<p>מִי יִתֵּן כֹּל כַּשֶּׂה אוֹתִי כַּלַּיִשׁ
<br><br />
וִיקוּם בֶּן-תֹּהוּ וָיֵשׁ בֶּן-הָאָיִן.
<br></p>
</blockquote>

<h3 id="125">125</h3>

<blockquote>
<p>אַבְנֵי אֶלְגָּבִישׁ אַף רַעַשׁ וָרַעַם!</p>
</blockquote>

<blockquote>
<p>קִרְעוּ נָא אַתֵּמָה בָּחֳרִי הַזַּעַם</p>
</blockquote>

<blockquote>
<p>שָׁמַיִם קִרְעוּ לִי אֶרֶץ רַטֵּשׁוּ</p>
</blockquote>

<blockquote>
<p>הֲרָרִים וּקְבָרִים כִּי יִקָּרֵעוּ</p>
</blockquote>

<blockquote>
<p>כּוֹכָבִים וּרְגָבִים כִּי יִקָּלֵעוּ</p>
</blockquote>

<blockquote>
<p>חַי וּמֵתוֹ אוּלַי אָז יִפָּגֵשׁוּ.
<br></p>
</blockquote>

<h3 id="126">126</h3>

<blockquote>
<p>הוֹי עִצָּבוֹן! כִּי עַד כֹּה עֲצַרְתִּיךָ</p>
</blockquote>

<blockquote>
<p>מִגֶּשֶׁת פִּתְאֹם אֵלַי הִרְחַקְתִּיךָ</p>
</blockquote>

<blockquote>
<p>פֶּן תִּקְדַּם לָבוֹא וּתְבַלַּע כַּחֶרֶב</p>
</blockquote>

<blockquote>
<p>וּמְעַט עוֹד אַךְ תּוֹחִיל וַאֲנִי אֵלֶיךָ</p>
</blockquote>

<blockquote>
<p>אוֹ אָז אָחֵל לִנְהוֹת<a href="#fn:33" id="fnref:33" title="see footnote" class="footnote"><sup>33</sup></a> וּכְרֹב גָּדְלֶךָ</p>
</blockquote>

<blockquote>
<p>אוּלַי אָז אוּכַל שֵׂאת לִסְפּוֹד לוֹ הֶרֶב.
<br></p>
</blockquote>

<h3 id="127">127</h3>

<blockquote>
<p>אֶזְכּוֹר עַל בִּתִּי קוֹנַנְתִּי</p>
</blockquote>

<blockquote>
<p>בַּל יָדַעְתִּי אָז כִּי זֶה אַךְ נִבְחַנְתִּי</p>
</blockquote>

<blockquote>
<p>לִפְנֵי בּוֹא יוֹם הַזֶּה לַעֲשׂוֹת בִּי כָּלָה</p>
</blockquote>

<blockquote>
<p>יוֹם מִכָּל <strong>מִסְפֵּד מַר</strong> מַר שִׁבְעָתַיִם</p>
</blockquote>

<blockquote>
<p>בּוֹ יַגְדִּיל מָוֶת יֶרֶב רִבּוֹתַיִם</p>
</blockquote>

<blockquote>
<p>בּוֹ יָמֵר לִי עַד הָמֵר לֹא אוּכָלָה.
<br></p>
</blockquote>

<h3 id="128">128</h3>

<blockquote>
<p>מַה זֶּה אַשְׁבִּיר שֶׁבֶר<a href="#fn:34" id="fnref:34" title="see footnote" class="footnote"><sup>34</sup></a> מָה אֶרֶב שִׂיחַ</p>
</blockquote>

<blockquote>
<p>לֹא אַמְעִיט שִׁבְרִי לֹא רוּחִי אַנִּיחַ</p>
</blockquote>

<blockquote>
<p>גַּם קִינוֹת שָׁרִים לִבִּי לֹא הֵטִיבוּ</p>
</blockquote>

<blockquote>
<p>לֹא נִרְפָּא הַמַּחַץ עוֹמֵד הַנֶּגַע!</p>
</blockquote>

<blockquote>
<p>אִם הָשִׁיב נַפְשִׁי יָכְלוּ כִּמְעַט רֶגַע</p>
</blockquote>

<blockquote>
<p>אֶת מִיכָה יוֹסֵף כֻּלָּם לֹא הֵשִׁיבוּ.
<br></p>
</blockquote>

<h3 id="129">129</h3>

<blockquote>
<p>הוֹי חַלָּשׁ וָרַךְ עָנוּג וּרְפֵה כֹחַ!</p>
</blockquote>

<blockquote>
<p>נַעְנֶה לִבְנֵי עֹנִי וּלְמָט יָשׁוֹחַ</p>
</blockquote>

<blockquote>
<p>מַה זֶּה כִּי תֶחְזַק מִכָּל סוֹפֵד עַתָּה</p>
</blockquote>

<blockquote>
<p>וּפְנֵי יוֹדְעֵי נֶהִי הַיּוֹם הוֹבַשְׁתָּ
<br><br />
אַךְ נַפְשָׁךְ עֹז! כִּי חָיִיתָ כִּי מַתָּ.
<br></p>
</blockquote>

<h3 id="130">130</h3>

<blockquote>
<p>אֲגֻדַּת תֶּבֶן עַל אֵשׁ כִּי הָשְׁלָכָה</p>
</blockquote>

<blockquote>
<p>אִם קָטֹן הַמּוֹקֵד הָאֵשׁ שָׁכָכָה</p>
</blockquote>

<blockquote>
<p>אִם גָּדוֹל הוּא וָרָב אִשּׁוֹ עוֹד תַּעַל</p>
</blockquote>

<blockquote>
<p>אֲגֻדַּת שִׁירַי עַל פִּידִי הִטַּלְתִּי</p>
</blockquote>

<blockquote>
<p>וַתֶּרֶב הָאֵשׁ וּמוֹקְדִי הִגְדַּלְתִּי</p>
</blockquote>

<blockquote>
<p>וּכְאוּד מֻצָּל אֵצֵא – וַעֲמָלִי מָעַל! .
<br></p>
</blockquote>

<h3 id="131">131</h3>

<blockquote>
<p>וּכְמוֹ לֹא נִמְצָא רוֹפֵא אֶל חָלְיֶךָ</p>
</blockquote>

<blockquote>
<p>כִּי אִם זֶה הַמָּוֶת כִּי גָז חַיֶּיךָ</p>
</blockquote>

<blockquote>
<p>כֵּן נֹחַם אֶל מוֹתְךָ הוּא רַק הַמָּוֶת</p>
</blockquote>

<blockquote>
<p>כִּי בִּמְקוֹם אֵינְךָ כָּל נֹחַם גַּם אָיִן</p>
</blockquote>

<blockquote>
<p>עַל כֵּן לִמְקוֹם יֶשְׁךָ אַךְ אֶשָּׂא עַיִן</p>
</blockquote>

<blockquote>
<p>אִם מִּשְׁכָּן שָׁם קָבֶר, אִם מָרוֹם שָׁבֶת.
<br></p>
</blockquote>

<h3 id="132">132</h3>

<blockquote>
<p>אָהֳלֵי קֵדָר לִי שָׁמַיִם אַחֲרֶיךָ</p>
</blockquote>

<blockquote>
<p>וּרְפִידַת שׁוֹאָה לִי אֶרֶץ בִּלְתֶּךָ</p>
</blockquote>

<blockquote>
<p>עַרְשִׂי וּבֵיתִי לִי עַתָּה הַקֶּבֶר</p>
</blockquote>

<blockquote>
<p>וּבְקִבְרָךְ שָׁם יָאִיר עַתָּה הַשֶּׁמֶשׁ</p>
</blockquote>

<blockquote>
<p>אֵלַי נָסוּ מִשְּׁאוֹל חֹשֶׁךְ וָאֶמֶשׁ</p>
</blockquote>

<blockquote>
<p>וּלְאוֹר עַתָּה יוֹבִיל מָוֶת כָּל גֶּבֶר.
<br></p>
</blockquote>

<h3 id="133">133</h3>

<blockquote>
<p>רַבִּים עָשׂוּ אֵבֶל רַבִּים יֶאֱבָלוּ</p>
</blockquote>

<blockquote>
<p>לַשָּׁוְא לַבֶּהָלָה הֶבֶל יֶהְבָּלוּ –!</p>
</blockquote>

<blockquote>
<p>אֶפֶס כִּי אֵין נֹחַם פֹּה טוֹב מֵאֵבֶל –</p>
</blockquote>

<blockquote>
<p>אָנוּס מִמֵּךְ תֵּבֵל מֵרָעוֹתַיִךְ</p>
</blockquote>

<blockquote>
<p>יַחַד אֶעֶזְבֵכִי עִם טוֹבוֹתַיִךְ</p>
</blockquote>

<blockquote>
<p>אֵלֶּה גָדְלוּ מִנְּשׂוֹא – אֵלֶּה אַךְ הֶבֶל!! .
<br></p>
</blockquote>

<h3 id="134">134</h3>

<blockquote>
<p>לָךְ אֵלִי עוֹד אֶקְרָא כֻּלָּן לָךְ הֵמָּה</p>
</blockquote>

<blockquote>
<p>יָדְךָ רַב לָךְ גַּם יַסֵּר גַּם נַחֵמָה</p>
</blockquote>

<blockquote>
<p>אִם יֵשׁ גַּם לִי נִחוּמִים אָנָּא תֵּנָּה!</p>
</blockquote>

<blockquote>
<p>אִם אַיִן – צַק נָא גַּם עָלַי הָרוּחַ</p>
</blockquote>

<blockquote>
<p>אֲשֶׁר עַל שִׁירֵי <strong>בַת צִיּוֹן</strong> תָּנוּחַ</p>
</blockquote>

<blockquote>
<p>וּבְטֶרֶם אֵלֵךְ לִבְנִי אֲקוֹנֵנָה.
<br></p>
</blockquote>

<h3 id="135">135</h3>

<blockquote>
<p>אֵלֵךְ – וּמָוֶת פֹּה יַעַשׂ מַעֲשֵׂהוּ</p>
</blockquote>

<blockquote>
<p>יָשׁוּד אֵם מִילָדִים בֵּן מֵהוֹרֵהוּ</p>
</blockquote>

<blockquote>
<p>יִכְרוֹת אָהוּב מִלֵּב נֶחְמָד – מֵעָיִן</p>
</blockquote>

<blockquote>
<p>יִשְׁפּוֹךְ נַחֲלֵי דִמְעָה עַל דַּם הַשֶּׁפֶךְ</p>
</blockquote>

<blockquote>
<p>דִּמְעוֹת הוֹרִים עַל דַּם בָּנִים – וּלְהֶפֶךְ</p>
</blockquote>

<blockquote>
<p>טֶרֶם יָבוֹא יוֹמוֹ וִיהִי לָאָיִן.
<br></p>
</blockquote>

<h3 id="136">136</h3>

<blockquote>
<p>עֶשְׂרִים וְאַרְבַּע שָׁנָה טֶרֶם יַגִּיעַ</p>
</blockquote>

<blockquote>
<p>יוֹם יִכֶל מָוֶת יוֹם קִצּוֹ יוֹפִיעַ</p>
</blockquote>

<blockquote>
<p>יוּשָׂם בִּכְלוּא<a href="#fn:35" id="fnref:35" title="see footnote" class="footnote"><sup>35</sup></a> וִיעֻנֶּה בִּכְאֵב רֶצַח</p>
</blockquote>

<blockquote>
<p>יִשָּׂא שֹׁד כִּבְנִי פִּידוֹ יַשִּׂיגֶנּוּ</p>
</blockquote>

<blockquote>
<p>כִּלָּיוֹן וּדְוָי זֶה אֶל זֶה יִדְּפֶנּוּ</p>
</blockquote>

<blockquote>
<p>עַד יוֹמוֹ יָבוֹא וִיבֻלַּע לָנֶצַח.
<br></p>
</blockquote>

<div class="footnotes">
<hr />
<ol>

<li id="fn:1">
<p>חלל – לפי תהלים קט, כב. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>שיקוי רוכל,על דרך &#8216;אבקת רוכל&#8217; שה&quot;ש ג, ו. שיקוי נרדף לרפואות, משלי ג, ח. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>בעים – בקצפו, לפי ישעיהו יא, טו. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>כידי – אסוני, לפי איוב כא, כ. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>לחומי לב – לב קודח, לפי דברים לב, כד. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>תקציע – תכרית. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>לפי ישעיה כא, ג. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>בבכיתי – בעקבות בראשית נ, ד. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>וּבְנִיהן – בנהי שלהן, לפי יחזקאל כז, לב. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>שָליש –­ מידת קיבול בה מדד שדי כל עפר הארץ, לפי ישעיה מ, יב. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>גיבורי שירים בספרו של מיכ&quot;ל, שירי בת ציון. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>הכוונה לשיעול. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>יורק – מלשון ירוק. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>דרומה, היינו לאיטליה מקום מגוריו של שד&quot;ל. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>הכן – לפי יהושע ג, יז. <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>בשלשת שערי מות – הכוונה לשלושה שלבים, לדעת הרופאים, במחלת השחפת, לפי הערה של אד&#8220;ם הכהן, שש&#8221;ק, ח&quot;ב, עמ' 246, יט. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>לחם – מלחמה, לפי שופטים ה, ח. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>לפי שם יט, א. <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>אף אם אדעך &#8216;בני&#8217; אלף פעם, האם ישקט הזעם? <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>&#8216;משנה&#8217;במובן עושר ועוצם, לפי ישעיה סא, ז. <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>הריסות טרויא – תרגומו של מיכ&quot;ל משירת וירגיליוס. <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>משירי בת ציון – ספר שיריו הראשון של מיכ&#8220;ל, הופיע בוילנה, תרי&#8221;א. <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>הלוי – הכוונה לשיר &#8216;יהודה הלוי&#8217;, שהוא תרגום&#8211;עיבוד של מיכ&quot;ל לשירו של היינה בשם זה. <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>ברית כהן – אד&#8220;ם ומיכ&#8221;ל היו כהנים. מיכ&quot;ל שהיה כהן כרת ברית של שיר עם יהודה הלוי. <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>צוף טעמך – פאראפראזה לפי תהלים קי&quot;ט, סו. <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>מקומות הנזכרים ביצירות מיכ&#8220;ל, הן במאמרים והן בשירים, לפי הערות אד&#8221;ם הכהן בשש&#8220;ק, ח&#8221;ב, מהדורת תרנ&quot;ה, עמ' 247, הערות כד&#8211;כז. <a href="#fnref:26" title="return to body" class="reversefootnote">&#160;&#8617;</a></p>
</li>

<li id="fn:27">
<p>המשאת – לפי שופטים כ, מ. <a href="#fnref:27" title="return to body" class="reversefootnote">&#160;&#8617;</a></p>
</li>

<li id="fn:28">
<p>קרש – קרוש, קפוא.בכל הבית יש משחק ניגודים בין קור וחום, אש וקפאון. <a href="#fnref:28" title="return to body" class="reversefootnote">&#160;&#8617;</a></p>
</li>

<li id="fn:29">
<p>איך עצמת – עצרת כוח – לחלוק עת לכל חפץ, לפי קהלת ג, א. <a href="#fnref:29" title="return to body" class="reversefootnote">&#160;&#8617;</a></p>
</li>

<li id="fn:30">
<p>ובדיך – אביריך, לפי איוב יח, יג. <a href="#fnref:30" title="return to body" class="reversefootnote">&#160;&#8617;</a></p>
</li>

<li id="fn:31">
<p>שכל מלים – לפי משלי כג, ט. <a href="#fnref:31" title="return to body" class="reversefootnote">&#160;&#8617;</a></p>
</li>

<li id="fn:32">
<p>ערי מרחצאות&#8211;מרפא בגרמניה. <a href="#fnref:32" title="return to body" class="reversefootnote">&#160;&#8617;</a></p>
</li>

<li id="fn:33">
<p>לנהות – לקונן (מן נהי). <a href="#fnref:33" title="return to body" class="reversefootnote">&#160;&#8617;</a></p>
</li>

<li id="fn:34">
<p>משחק מלים על הכתוב בעמוס ח, ה, וכאן הכוונה אתנה שברי. <a href="#fnref:34" title="return to body" class="reversefootnote">&#160;&#8617;</a></p>
</li>

<li id="fn:35">
<p>יושם בכלוא – יושם בכלא, לפי ירמיהו לז, ד. <a href="#fnref:35" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/8579">https://bybe.benyehuda.org/read/8579</a></div></body></html>