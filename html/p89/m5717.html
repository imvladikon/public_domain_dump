<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מתי מדבר האחרונים</title>
	<meta name="author" content="חיים נחמן ביאליק"/>
</head>
<body>

<h1 id="מֵתֵימִדְבָּרהָאַחֲרוֹנִיםחייםנחמןביאליק">מֵתֵי מִדְבָּר הָאַחֲרוֹנִים / חיים נחמן ביאליק</h1>

<blockquote>
<p>&#8220;מֹשֶׁה מֵת יְהוֹשֻׁעַ מַכְנִיס&#8221;
<br><br />
קוּמוּ, תֹּעֵי מִדְבָּר, צְאוּ מִתּוֹךְ הַשְּׁמָמָה;</p>
</blockquote>

<blockquote>
<p>עוֹד הַדֶּרֶךְ רָב, עוֹד רַבָּה הַמִּלְחָמָה.
<br><br />
רַב-לָכֶם לָנוּעַ, לָנוּד בָּעֲרָבָה –</p>
</blockquote>

<blockquote>
<p>וְלִפְנֵיכֶם פְּרוּשָׂה דֶּרֶך גְּדוֹלָה, רְחָבָה.
<br><br />
רַק אַרְבָּעִים שָׁנָה נֵתַע בֵּין הֶהָרִים –</p>
</blockquote>

<blockquote>
<p>וּבַחוֹל טָמַנּוּ שִׁשִּׁים רִבּוֹא פְּגָרִים.
<br><br />
אַל-נָא יַעַצְרוּנוּ פִּגְרֵי הַנֶּחֱשָׁלִים,</p>
</blockquote>

<blockquote>
<p>שֶׁבְּעַבְדוּתָם מֵתוּ – נִפְסַח עַל-הַחֲלָלִים!
<br><br />
יִרְקְבוּ בִקְלוֹנָם סְרוּחִים עַל-צְרֹרוֹתָם,</p>
</blockquote>

<blockquote>
<p>שֶׁבִּכְתֵפָם נָשְׂאוּ מִמִּצְרַיִם אוֹתָם.
<br><br />
יִמְתַּק לָמוֹ חֲלוֹמָם, חֲלוֹם רֹב בְּצָלִים, שׁוּמִים,</p>
</blockquote>

<blockquote>
<p>דְּוָדִים מְלֵאֵי בָשָׂר רַבִּים וַעֲצוּמִים.
<br><br />
עוֹד הַיּוֹם אוֹ מָחָר יַחֲלֹק רוּחַ קָדִים</p>
</blockquote>

<blockquote>
<p>עִם הָעַיִט גּוּפַת אַחֲרוֹן הָעֲבָדִים.
<br><br />
וְהַשֶּׁמֶשׁ תִּשְׂמַח אֱלֵי-גִיל לִשְׁלֹחַ</p>
</blockquote>

<blockquote>
<p>בָּרִאשׁוֹנָה אוֹר עַל-פְּנֵי דוֹר כַּבִּיר כֹּחַ.
<br><br />
וּבִתְרוּעָה יַצְהִיל גַּם-הַדּוֹר רִאשׁוֹנָה</p>
</blockquote>

<blockquote>
<p>פָּנָיו לִקְרַאת שֶׁמֶשׁ וַהֲדַר גְּאוֹנָהּ.
<br><br />
קוּמוּ אֵפוֹא, נָדִים! עִזְבוּ אֶת-הַשְּׁמָמָה!</p>
</blockquote>

<blockquote>
<p>אַךְ אַל-יַעַל קוֹלְכֶם, דִּרְכוּ עֹז בִּדְמָמָה!
<br><br />
פֶּן-צַעַדְכֶם יַרְגִּיז מִדְבָּר וְנִרְדָּמָיו –</p>
</blockquote>

<blockquote>
<p>אִישׁ וְאִישׁ בִּלְבָבוֹ יִשְׁמַע הֵד פְּעָמָיו!
<br><br />
אִישׁ בִּלְבָבוֹ יִשְׁמַע קוֹל אֱלֹהַּ דֹּבֵר:</p>
</blockquote>

<blockquote>
<p>לֵךְ! הַיּוֹם אֶל-אֶרֶץ חֲדָשָׁה אַתָּה עֹבֵר!
<br><br />
לֹא! לֹא לֶחֶם קְלֹקֵל, שְׂלָו וּדְגַן שָׁמָיִם –</p>
</blockquote>

<blockquote>
<p>לֶחֶם עֶצֶב תֹּאכַל, פְּרִי עֲמַל יָדָיִם!
<br><br />
לֹא! לֹא אֹהֶל תֹּהוּ וַעֲלִיּוֹת שְׁחָקִים –</p>
</blockquote>

<blockquote>
<p>בַּיִת אַחֵר תִּבְנֶה, אֹהֶל אַחֵר תָּקִים!
<br><br />
כִּי מִלְּבַד הַמִּדְבָּר תַּחַת הַשָּׁמָיִם,</p>
</blockquote>

<blockquote>
<p>עוֹד לֶאֱלֹהַ עוֹלָם גָּדוֹל רְחַב יָדָיִם.
<br><br />
וּמִלְּבַד יְלֵל הַיְשִׁימוֹן, דְּמִי הַצִּיָּה –</p>
</blockquote>

<blockquote>
<p>תִּרְגַּשׁ תַּחַת שִׁמְשׁוֹ אֶרֶץ יְפֵה-פִיָּה.&quot;
<br><br />
וְעַל-פִּסְגַּת נְבוֹ מוּל הַשֶּׁמֶשׁ הַבָּא,</p>
</blockquote>

<blockquote>
<p>נוֹרָא הוֹד כִּפְנֵי מַלְאַךְ הַקְּרָב,</p>
</blockquote>

<blockquote>
<p>יַעֲמֹד יְהוֹשֻׁעַ בִּן-נוּן יִתֵּן קוֹל</p>
</blockquote>

<blockquote>
<p>עַל-רֹאשׁ צְבָאוֹ הֶעָצוּם וָרָב.
<br><br />
קוֹלוֹ יֵצֵא כַּחֵץ, מָלֵא עָצְמָה, עֱזוּז,</p>
</blockquote>

<blockquote>
<p>דְּבָרוֹ יִבְעַר כַּלַּפִּיד, כָּאֵשׁ;</p>
</blockquote>

<blockquote>
<p>גַּם-הַמִּדְבָּר הַנּוֹרָא, הַמִּדְבָּר הָרֵיק,</p>
</blockquote>

<blockquote>
<p>עוֹנֶה אַחֲרָיו: &#8220;יִשְׂרָאֵל! קוּם רֵשׁ!&#8221;
<br><br />
וּמִלְּמַטָּה כַּכְּפִיר, עַם עֲלוּמִים וּדְרוֹר,</p>
</blockquote>

<blockquote>
<p>מַחֲנֶה כָבֵד כְּחוֹל שְׂפַת הַיָּם,</p>
</blockquote>

<blockquote>
<p>הַקְשֵׁב יַקְשִׁיב בְּדִמְמַת קֹדֶשׁ לַקּוֹל</p>
</blockquote>

<blockquote>
<p>הַמִּתְפּוֹצֵץ עַל-רָאשֵׁי הָעָם.
<br><br />
וּכְבָר תָּקְעוּ בַחֲצֹצְרוֹת לַמַּסָּע, וּכְבָר</p>
</blockquote>

<blockquote>
<p>רַד מִפִּסְגַּת נְבוֹ גַּם-הַשָּׂר –</p>
</blockquote>

<blockquote>
<p>וּמַדּוּעַ לֹא-יִסַּע יִשְׂרָאֵל? עַל-מָה</p>
</blockquote>

<blockquote>
<p>נִצָּב דּוּמָם כְּפוּף-רֹאשׁ מוֹל הָהָר?
<br><br />
אֶת-מָה יֵצַר עֲזֹב לוֹ בַּמִּדְבָּר הַזֶּה?</p>
</blockquote>

<blockquote>
<p>מַה-מְּשׁוֹטְטוֹת עֵינָיו בַּגָּיְא?</p>
</blockquote>

<blockquote>
<p>לָמָּה דוּמָם תִּבְכֶּינָה, תִּטֹּפְנָה? אֶת-מִי</p>
</blockquote>

<blockquote>
<p>תְּבַקֵּשְׁנָה עַל רֹאשׁ הַר-נְבוֹ?
<br><br />
הֵן מְבַקְשׁוֹת אֶת-מֹשֶה, אֶת-מֹשֶה הַמֵּת!</p>
</blockquote>

<blockquote>
<p>וּכְאִישׁ אֶחָד כֹּל פִּנּוֹת הָעָם</p>
</blockquote>

<blockquote>
<p>כָּרְעוּ פִתְאֹם מוּל רוּחַ אִישׁ הָאֱלֹהִים,</p>
</blockquote>

<blockquote>
<p>אֶל-מוּל רֹעָם הַנֶּאֱמָן, הָרָם.
<br><br />
תשרי, תרנ&quot;ז.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/5717">https://bybe.benyehuda.org/read/5717</a></div></body></html>