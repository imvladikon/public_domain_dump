<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ספר הבדיחה והחידוד: מתוך החומה</title>
	<meta name="author" content="אלתר דרויאנוב"/>
</head>
<body>

<h1 id="ספרהבדיחהוהחידוד:מתוךהחומהאלתרדרויאנוב">ספר הבדיחה והחידוד: מתוך החומה / אלתר דרויאנוב</h1>

<p>(כמה וכמה בדיחות, המסודרות בפרק זה ושלאחריו, מקומן אם בכרך ראשון ושני ואם בפרקים הקודמים של כרכנו. ולמה נסדרו כאן? – מיעוטן נשמטו על-פי מקרה ממקומן הראוי להן, ורובן באו לידי לאחר שכבר נדפסו כרך ראשון ושני וגם הפרקים הקודמים של הכרך שלפנינו).</p>

<h2 id="א">[א]</h2>

<h2 id="2941">2941</h2>

<h2 id="חקרןמפורסםמחקרניישראלהיהאומר:">חקרן מפורסם מחקרני ישראל היה אומר:</h2>

<h2 id="איזהוגיבור">איזהו גיבור?</h2>

<h2 id="מישידיוקשורותוהואמדבר...">מי שידיו קשורות, והוא מדבר&#8230;</h2>

<h2 id="נוסחאחר:">[נוסח אחר:</h2>

<p>##&#8230;– איזהו גיבור?</p>

<h2 id="מישידיוקשורותואף-על-פי-כןהואמדברבהן...">מי שידיו קשורות, ואף-על-פי-כן הוא מדבר בהן&#8230;]</h2>

<h2 id="2942">2942</h2>

<h2 id="ספינהנטרפהביםולאניצלואלאשנייהודים.כשהגיעולמקום-ישובועלומןהמיםתמהוהכלואמרו:">ספינה נטרפה בים, ולא ניצלו אלא שני יהודים. כשהגיעו למקום-ישוב ועלו מן המים, תמהו הכל ואמרו:</h2>

<h2 id="הרישחייניםשאיןדוגמתםבעולם">הרי שחיינים, שאין דוגמתם בעולם!</h2>

<h2 id="הניעאחדמשניהיהודיםהללוראשוואמר:">הניע אחד משני היהודים הללו ראשו ואמר:</h2>

<h2 id="שחייניםחלילה">שחיינים?  חלילה!</h2>

<h2 id="אמרולו:">אמרו לו:</h2>

<h2 id="אלאכיצדניצלתם">אלא כיצד ניצלתם?</h2>

<h2 id="החזירהוא:">החזיר הוא:</h2>

<h2 id="כלאותוהזמןהיינומספּריםוהולכים...">כל אותו הזמן היינו מספּרים והולכים&#8230;</h2>

<h2 id="2943">2943</h2>

<h2 id="אבטומובילציפצףלחברושהלךלפניו.פירוש:">אבטומוביל ציפצף לחברו, שהלך לפניו. פירוש:</h2>

<h2 id="אנימבקשלעבוראותך.">אני מבקש לעבור אותך.</h2>

<h2 id="מידנזדקרהידמתוךהאבטומובילהראשוןמצדימין.פירוש:">מיד נזדקרה יד מתוך האבטומוביל הראשון, מצד ימין. פירוש:</h2>

<h2 id="הימינה">הימינה!</h2>

<h2 id="עדשנשמעלוהשניוהיטהימינהנזדקרהשובידמתוךהאבטומובילהראשון–מצדשמאל.פּירוש:">עד שנשמע לו השני והיטה ימינה, נזדקרה שוב יד מתוך האבטומוביל הראשון – מצד שמאל. פּירוש:</h2>

<h2 id="השמאילה">השמאילה!</h2>

<h2 id="קפץהנהגשלהאבטומובילהשנימדוכנווירדלראותלמהסותריםהרמזיםזהלזה.נסתכלוראה:">קפץ הנהג של האבטומוביל השני מדוכנו וירד לראות, למה סותרים הרמזים זה לזה. נסתכל וראה:</h2>

<h2 id="שנייהודיםיושביםבאבטומובילהראשוןאחדמצדימיןואחדמצדשמאלומספריםזהעםזה...">שני יהודים יושבים באבטומוביל הראשון, אחד מצד ימין ואחד מצד שמאל ומספרים זה עם זה&#8230;</h2>

<h2 id="2944">2944</h2>

<h2 id="ההואשאמרלחברו:">ההוא שאמר לחברו:</h2>

<h2 id="משוםשאומריםעליךשאתהבקיבחכמתהמכאניקהמהזהטלפון">משום שאומרים עליך, שאתה בקי בחכמת המכאניקה מה זה טלפון!</h2>

<h2 id="הסבירלוחברו:">הסביר לו חברו:</h2>

<h2 id="טלפוןהואארוןקטןמצומדלקיר.רצונךלדבראתהניגשלארוןקטןזהבידאחתאתהמגלגלקפיץהעשוילכךבשנייהאתהמריםשפופרתהתלויהמבחוץמגיעאותהלאוזנך–ומדבר...">טלפון הוא ארון קטן מצומד לקיר. רצונך לדבר, אתה ניגש לארון קטן זה, ביד אחת אתה מגלגל קפיץ העשוי לכך, בשנייה אתה מרים שפופרת התלויה מבחוץ, מגיע אותה לאוזנך – ומדבר&#8230;</h2>

<h2 id="הפסיקוהראשון:">הפסיקו הראשון:</h2>

<h2 id="לאנהירלי.כיווןששתיידיעסוקות–במהאנימדבר...">לא נהיר לי. כיוון ששתי ידי עסוקות – במה אני מדבר?&#8230;</h2>

<h2 id="2945">2945</h2>

<h2 id="שנייםהתהלכויחדיובשוקביום-חורף.אמראחדלשני:">שניים התהלכו יחדיו בשוק ביום-חורף. אמר אחד לשני:</h2>

<h2 id="תמהאניעליך:בביתלאפסקהשיחהמפיךוכיווןשיצאנולשוקמידנסתתמודבריך.">תמה אני עליך: בבית לא פסקה שיחה מפיך וכיוון שיצאנו לשוק, מיד נסתתמו דבריך.</h2>

<h2 id="החזירלוחברו:">החזיר לו חברו:</h2>

<h2 id="חוששנילידימןהקור...">חוששני לידי מן הקור&#8230;</h2>

<h2 id="2946">2946</h2>

<h2 id="שאלולגמגמן:">שאלו לגמגמן:</h2>

<h2 id="חולשהזושלגימגוםמהיכןבאהלך">חולשה זו של גימגום מהיכן באה לך?</h2>

<h2 id="השיבהגמגמן:">השיב הגמגמן:</h2>

<h2 id="כשנקראתילעבודת-המלךוביקשתילהיפטרממנהנמלכתיוקצצתישתיאצבעותמידיהימנית.אמרולו:">כשנקראתי לעבודת-המלך וביקשתי להיפטר ממנה, נמלכתי וקצצתי שתי אצבעות מידי הימנית. אמרו לו:</h2>

<h2 id="מהענייןקיצוץהאצבעותלגימגום">מה עניין קיצוץ האצבעות לגימגום?</h2>

<h2 id="הסבירהגמגמן:">הסביר הגמגמן:</h2>

<h2 id="אילוקצצתיאתהידכּולהלאהייתייודעלדברכללעכשיושקצצתירקשתיאצבעות–אנימגמגם...">אילו קצצתי את היד כּולה, לא הייתי יודע לדבר כלל; עכשיו, שקצצתי רק שתי אצבעות, – אני מגמגם&#8230;</h2>

<h2 id="2947">2947</h2>

<h2 id="קרתניבאלחברושבכרך.ביקשחברולהנותאותוואמרלו:">קרתני בא לחברו שבכרך. ביקש חברו להנות אותו ואמר לו:</h2>

<h2 id="בואונלךלקירקס.הרבהדבריםיפיםתראהשם.תראהגםפּנטומימהגדולה.">בוא ונלך לקירקס. הרבה דברים יפים תראה שם. תראה גם פּנטומימה גדולה.</h2>

<h2 id="לאהביןהקרתניושאל:">לא הבין הקרתני ושאל:</h2>

<h2 id="מהזאתפּנטומימה">מה זאת פּנטומימה?</h2>

<h2 id="הסבירלוחברו:">הסביר לו חברו:</h2>

<h2 id="פּנטומימה...פּירוש:מדבריםכנהוגאלאשאיןאומריםכלום...">פּנטומימה&#8230; פּירוש: מדברים כנהוג, אלא שאין אומרים כלום&#8230;</h2>

<h2 id="2948">2948</h2>

<h2 id="מסיפורושלחרדשאינומדברדברי-חולבשבת:">מסיפורו של חרד, שאינו מדבר דברי-חול בשבת:</h2>

<h2 id="הלכתיבדרךופגעביאישחזקושמוקוזאק.נאהאיקהבידווחרבבצידוואמרלי:דנגידאואי–אמרתילו:דלאני.אמרלי:קוֹמוּטידלוהיכהאותיעדשיצאדם.צעקתי:איאידםדם–אמרלי:טאקאיגוֹבוֹרי...">הלכתי בדרך ופגע בי איש חזק, ושמו קוזאק. נאהאיקה בידו וחרב בצידו, ואמר לי: &#8220;דנגי דאואי!&#8221; – אמרתי לו: &#8220;דל אני&#8221;. אמר לי: &#8220;קוֹמוּ טי דל?&#8221; והיכה אותי עד שיצא דם. צעקתי: &#8220;אי, אי, דם, דם&#8221; – אמר לי: &#8220;טאק אי גוֹבוֹרי&#8221;&#8230;</h2>

<h2 id="2949">2949</h2>

<h2 id="מרשימותיושלבעל-לשון:">מרשימותיו של בעל-לשון:</h2>

<h2 id="אדםשדעתותקיפהכיצד">אדם שדעתו תקיפה כיצד?</h2>

<h2 id="היוםכךומחרכך.">היום כך ומחר כך.</h2>

<h2 id="אדםשדעתוקלהכיצד">אדם שדעתו קלה כיצד?</h2>

<h2 id="היוםכךומחרכך...">היום כך ומחר כך&quot;&#8230;</h2>

<h2 id="2950">2950</h2>

<h2 id="ההואשהתפארעלבנובכורושבעיראחרתואמר:">ההוא, שהתפאר על בנו בכורו שבעיר אחרת, ואמר:</h2>

<h2 id="הנאהגדולהישליברוךהשםממכתביו.">הנאה גדולה יש לי, ברוך השם ממכתביו.</h2>

<h2 id="אמרולו:">אמרו לו:</h2>

<h2 id="מהחדשותהואכותב">מה חדשות הוא כותב?</h2>

<h2 id="השיבהאב:">השיב האב:</h2>

<h2 id="חדשותלאטובותהואכותב.אשתקדמתהעליואשתווהניחהשניילדיםקטנים.עכשיוהואכותבחלהאחדמהםואיןבידולרפאותו.לפנישנתייםנשרףביתו.עכשיוהואכותבהריקוגנביםכלחנותו.">חדשות לא טובות הוא כותב. אשתקד מתה עליו אשתו והניחה שני ילדים קטנים. עכשיו, הוא כותב, חלה אחד מהם, ואין בידו לרפאותו. לפני שנתיים נשרף ביתו. עכשיו, הוא כותב, הריקו גנבים כל חנותו.</h2>

<h2 id="אמרולולאב:">אמרו לו לאב:</h2>

<h2 id="אםכןמההנאהישלךממכתביו">אם כן, מה הנאה יש לך ממכתביו?</h2>

<h2 id="נשקהאבקצותאצבעותיווהחזיר:">נשק האב קצות אצבעותיו והחזיר:</h2>

<h2 id="מההנאהישלילשוןקודשהואכותב–מתוקהמדבש...">מה הנאה יש לי? לשון קודש הוא כותב – מתוקה מדבש&#8230;</h2>

<h2 id="2951">2951</h2>

<h2 id="גליצאיעמדונאםלפניהקהלפולנית.ניגשאליוראובן-אשרברודסולחשלו:">גליצאי עמד ונאם לפני הקהל פולנית. ניגש אליו ראובן-אשר ברודס ולחש לו:</h2>

<h2 id="נכבדילמהאתהנואםפולניתומתוךכךיודעיםהכלשאתהיהודימוטבשתנאםיודיתוידעוהכלשאתהגוי...">נכבדי, למה אתה נואם פולנית ומתוך כך יודעים הכל, שאתה יהודי? מוטב, שתנאם יודית וידעו הכל שאתה גוי&#8230;</h2>

<h2 id="2952">2952</h2>

<h2 id="מבכּירהמבנותעשיריםכרעהללדתוהוזמןאליהרופא-מיילדמפורסם.נכנסהרופאלחדרמיוחדביקששיביאולוטההוציאעיתוןמכיסווישבלקרואולשתות.">מבכּירה מבנות עשירים כרעה ללדת והוזמן אליה רופא-מיילד מפורסם. נכנס הרופא לחדר מיוחד, ביקש שיביאו לו טה, הוציא עיתון מכיסו וישב לקרוא ולשתות.</h2>

<h2 id="עדשישבוקראנשמעהגניחהמחדרההסמוךשלהיולדת:">עד שישב וקרא נשמעה גניחה מחדרה הסמוך של היולדת:</h2>

<h2 id="ohmondieu">&#8220;Oh, mon Dieu!&#8221;</h2>

<h2 id="פתחהבעלדלתושלהרופא:">פתח הבעל דלתו של הרופא:</h2>

<h2 id="דוקטור...">דוקטור!&#8230;</h2>

<h2 id="פטרוהרופא:">פטרו הרופא:</h2>

<h2 id="עדייןלאהגיעההשעה.">עדיין לא הגיעה השעה.</h2>

<h2 id="ושבלכוסוולעיתונו.">ושב לכוסו ולעיתונו.</h2>

<h2 id="שובעלתהגניחהמחדרהשלהיולדת:">שוב עלתה גניחה מחדרה של היולדת:</h2>

<h2 id="oйБoженька">&#8220;Oй, Бoженька&#8221;</h2>

<h2 id="התחנןהבעלאלהרופא:">התחנן הבעל אל הרופא:</h2>

<h2 id="דוקטור...">דוקטור!&#8230;</h2>

<h2 id="ושובפטרוהרופא:">ושוב פטרו הרופא:</h2>

<h2 id="עדייןלאהגיעההשעה.">עדיין לא הגיעה השעה.</h2>

<h2 id="והזמיןכוסשנייה.">והזמין כוס שנייה.</h2>

<h2 id="לאהספיקלגמורכוסוונשמעהזעקהגדולהמחדרהשלהיולדת:">לא הספיק לגמור כוסו ונשמעה זעקה גדולה מחדרה של היולדת:</h2>

<h2 id="אויריבונושלעולם">&#8220;אוי, ריבונו של עולם!&#8221;</h2>

<h2 id="וכשחרדהבעלאלהרופאמצאאותומוכןומזומן:">וכשחרד הבעל אל הרופא, מצא אותו מוכן ומזומן:</h2>

<h2 id="עכשיו–אמר–הגיעההשעה...">עכשיו – אמר, – הגיעה השעה&#8230;</h2>

<h2 id="2953">2953</h2>

<h2 id="אדםנכנסלביתוסיפר:">אדם נכנס לבית וסיפר:</h2>

<h2 id="הלכתיבשוקוראיתימי-שהואמוטלעלהקרקעורביםמכּיםאותומכותאכזריות.">הלכתי בשוק וראיתי מי-שהוא מוטל על הקרקע ורבים מכּים אותו מכות אכזריות.</h2>

<h2 id="אמרולו:">אמרו לו:</h2>

<h2 id="עלמההיכּוהו">על מה היכּוהו?</h2>

<h2 id="השיבהמספר:">השיב המספר:</h2>

<h2 id="עלמההיכּוהועלראשוועלאחוריועלידיוורגליוועלכלגופו.">על מה היכּוהו? על ראשו ועל אחוריו, על ידיו ורגליו ועל כל גופו.</h2>

<h2 id="גערובו:">גערו בו:</h2>

<h2 id="טיפש...מהעשההמוכּה">טיפש!&#8230; מה עשה המוכּה?</h2>

<h2 id="החזירלהם:">החזיר להם:</h2>

<h2 id="מהעשהצעקבקולי-קולות...">מה עשה?  צעק בקולי-קולות&#8230;</h2>

<h2 id="2954">2954</h2>

<h2 id="הרופאשלהעיירההיהיהודיולשונו–רוסית.אפילועםזקניםולידיםלאדיבראלארוסית.כאילוגנאיהואלאדםלדבריודית.">הרופא של העיירה היה יהודי, ולשונו – רוסית. אפילו עם זקנים ולידים לא דיבר אלא רוסית. כאילו גנאי הוא לאדם לדבר יודית.</h2>

<h2 id="לימיםבאלשםרופאיהודיחדשולשונו–יודית.מידהתחילוהחוליםפורשיםמןהרופאהקודםודורשיםאלהרופאהחדש.ראההלאשהחוליםפורשיםהימנונמלךוהתחילגםהואמדבריודית.">לימים בא לשם רופא יהודי חדש, ולשונו – יודית. מיד התחילו החולים פורשים מן הרופא הקודם ודורשים אל הרופא החדש. ראה הלא, שהחולים פורשים הימנו, נמלך והתחיל גם הוא מדבר יודית.</h2>

<h2 id="אמרולולרופאהחדש:">אמרו לו לרופא החדש:</h2>

<h2 id="מעשהניסיםהרופאהקודםמדבריודית.">מעשה ניסים! הרופא הקודם מדבר יודית.</h2>

<h2 id="נענההרופאהחדשואמר:">נענה הרופא החדש ואמר:</h2>

<h2 id="חכּונאמעטואדובבאותוגםלשוןקודש...">חכּו נא מעט ואדובב אותו גם לשון קודש&#8230;</h2>

<h2 id="2955">2955</h2>

<h2 id="גליצאיקרתניבאאלהפוליטיקוןהלבוביהידועהדרבּיקוקראלודראוכּס.אמרלוהדרבּיק:">גליצאי קרתני בא אל הפוליטיקון הלבובי הידוע הד&#8220;ר בּיק, וקרא לו &#8220;ד&#8221;ר אוכּס&#8221;. אמר לו הד&quot;ר בּיק:</h2>

<h2 id="לאאוכּסשמיאלאבּיקשמי.">לא אוכּס שמי, אלא בּיק שמי.</h2>

<h2 id="החזירלוהקרתני:">החזיר לו הקרתני:</h2>

<h2 id="ידעתישאתהמיןבהמהאבללאידעתיבאיזולשון...">ידעתי שאתה מין בהמה, אבל לא ידעתי באיזו לשון&#8230;</h2>

<p>(עיין כרך ראשון, סימן 1000).</p>

<h2 id="2956">2956</h2>

<h2 id="במעמדושלמנדלימוכר-ספריםהתווכּחועלריב-הלשונותשלנו.תחילהנצטרףגםהואלוויכּוח.אחר-כךהפסיקדבריוואמר:">במעמדו של מנדלי מוכר-ספרים התווכּחו על ריב-הלשונות שלנו. תחילה נצטרף גם הוא לוויכּוח. אחר-כך הפסיק דבריו ואמר:</h2>

<h2 id="למהנתווכּחשמאאנויודעיםאפילומה-שהואעלעניינהשלהלשוןכלביודעאנואיןאנויודעיםכלום.מעשהוהלכתילשוויץוכלביעמי.מעברהגבולפגשתיכמהוכמהיהודיםולאהיתהליולהםשפהאחתודבריםאחדים.אנילאהבינותילהםוהםלאהבינולי.וכיוןשכּלבּיפתחפיווהתחילנובחמידהחזירלותשובהאחיוהשוויצי...">למה נתווכּח? שמא אנו יודעים אפילו מה-שהוא על עניינה של הלשון? כלב יודע; אנו אין אנו יודעים כלום. מעשה והלכתי לשוויץ וכלבי עמי. מעבר הגבול פגשתי כמה וכמה יהודים, ולא היתה לי ולהם שפה אחת ודברים אחדים. אני לא הבינותי להם, והם לא הבינו לי. וכיון שכּלבּי פתח פיו והתחיל נובח, מיד החזיר לו תשובה אחיו השוויצי&#8230;</h2>

<h2 id="2957">2957</h2>

<h2 id="כתוםימיהפגרהשבהקאנצלרמקרלסבדושאללוהקיסר:">כתום ימי הפגרה שב הקאנצלר מקרלסבד, ושאל לו הקיסר:</h2>

<h2 id="אימתיהואאומרלפתוחאתבית-הנבחרים">אימתי הוא אומר לפתוח את בית-הנבחרים?</h2>

<h2 id="השיבהקאנצלר:">השיב הקאנצלר:</h2>

<h2 id="אםירצההשםביןימיםנוראיםלסוכּות.">אם ירצה השם, בין ימים נוראים לסוכּות.</h2>

<h2 id="נעץבוהקיסרעיניםושאל:">נעץ בו הקיסר עינים ושאל:</h2>

<h2 id="מהלשוןהיאזו">מה לשון היא זו?</h2>

<h2 id="החזירלוהקאנצלר:">החזיר לו הקאנצלר:</h2>

<h2 id="אילועשההוד-מלכותוירחימיםבקארלסבדהיהגםהוארגילבלשוןזו...">אילו עשה הוד-מלכותו ירח ימים בקארלסבד, היה גם הוא רגיל בלשון זו&#8230;</h2>

<h2 id="2958">2958</h2>

<h2 id="קרתניבןעיירהסמוכהלספרקיבלטלגרמהמחוץ-לארץ:">קרתני בן עיירה סמוכה לספר קיבל טלגרמה מחוץ-לארץ:</h2>

<h2 id="אומרלנתחלנתח.">&#8220;אומר לנתח לנתח&#8221;.</h2>

<h2 id="ומידהחזירטלגרמהלחוץ-לארץ:">ומיד החזיר טלגרמה לחוץ-לארץ:</h2>

<h2 id="אומרלנתחלנתח.">&#8220;אומר לנתח לנתח&#8221;.</h2>

<h2 id="בו-ביוםאסרואותושמועליומשמרוהביאוהולגנדרמיהשבעיר-הפלך.הושיבוראשהזנדרמיםלפניוואמרלו:">בו-ביום אסרו אותו, שמו עליו משמר והביאוהו לג&#8217;נדרמיה שבעיר-הפלך. הושיבו ראש הז&#8217;נדרמים לפניו ואמר לו:</h2>

<h2 id="תןתודהמהכתב-סתריםישבינךוביןחוץ-לארץ">תן תודה, מה כתב-סתרים יש בינך ובין חוץ-לארץ?</h2>

<h2 id="נבהלהקרתניושאל:">נבהל הקרתני ושאל:</h2>

<h2 id="אניכתב-סתרים">אני?  כתב-סתרים?</h2>

<h2 id="הוציאראשהגנדרמיםשתיהטלגרמותהניחןעלהשולחןואמר:">הוציא ראש הג&#8217;נדרמים שתי הטלגרמות, הניחן על השולחן ואמר:</h2>

<h2 id="לחינםאתהמיתמם.איןנסתרמנגדעינינו.הטלגרמותהללומעידותעליך.">לחינם אתה מיתמם. אין נסתר מנגד עינינו. הטלגרמות הללו מעידות עליך.</h2>

<h2 id="לאיכולהקרתנילהתאפקוצחוקפרץמפיו:">לא יכול הקרתני להתאפק וצחוק פרץ מפיו:</h2>

<h2 id="אדוניהראשאיןאתהיודעבמחילתכבודךלקרואטלגרמהכהלכה.אשתיחולהלאעליךונסעהלחוץ-לארץלשאולברופאמומחה.עכשיוהיאמטלגרפתלישהרופאאומרלנתחושואלת:לנתחמידהחזרתילהטלגרמה:הרופאאומרלנתח–עצתילנתח...">אדוני הראש, אין אתה יודע, במחילת כבודך, לקרוא טלגרמה כהלכה. אשתי חולה, לא עליך, ונסעה לחוץ-לארץ לשאול ברופא מומחה. עכשיו היא מטלגרפת לי, שהרופא &#8220;אומר לנתח&#8221;, ושואלת: &#8220;לנתח?&#8221; מיד החזרתי לה טלגרמה: הרופא &#8220;אומר לנתח?&#8221; – עצתי &#8220;לנתח&#8221;&#8230;</h2>

<h2 id="2959">2959</h2>

<h2 id="בוועידתהשלוםשלרוסיהוליטהבשנת1920עמדומשניהצדדיםיהודים:אדולףיפהמצדרוסיהושמשוןרוזנבויםמצדליטה.">בוועידת השלום של רוסיה וליטה, בשנת 1920, עמדו משני הצדדים יהודים: אדולף יפה מצד רוסיה ושמשון רוזנבוים מצד ליטה.</h2>

<h2 id="אמריפהלרוזנבוים:">אמר יפה לרוזנבוים:</h2>

<h2 id="רוצההייתילשמועמההםלפידעתךגבולותיהשלמדינתכםהחדשה.">רוצה הייתי לשמוע, מה הם, לפי דעתך, גבולותיה של מדינתכם החדשה.</h2>

<h2 id="החזיררוזנבויםליפה:">החזיר רוזנבוים ליפה:</h2>

<h2 id="גבולותיהשלמדינתנוקבועיםמאליהם.כלמקוםשאומריםשבתשלוםבשיןשמאלית–הריזוליטה...">גבולותיה של מדינתנו קבועים מאליהם. כל מקום שאומרים &#8220;שבת שלום&#8221; בשי&quot;ן שמאלית – הרי זו ליטה&#8230;</h2>

<h2 id="2960">2960</h2>

<h2 id="ליטאיעלהלארץ-ישראלונטעפרדסבפתח-תקוה.הגיעהעתהזימורעמדוהשגיחעלהפועליםוהפועלות.נסתכלוראה:בחורהמןהפועלותנתנהעיןבענףאחדושוקלתבדעתהאםלזמוראותהאולאו.אמרלה:">ליטאי עלה לארץ-ישראל ונטע פרדס בפתח-תקוה. הגיעה עת הזימור, עמד והשגיח על הפועלים והפועלות. נסתכל וראה: בחורה מן הפועלות נתנה עין בענף אחד ושוקלת בדעתה אם לזמור אותה או לאו. אמר לה:</h2>

<h2 id="ענףזהצריךלהסיר.">ענף זה צריך להסיר.</h2>

<h2 id="הינףאחדוהמזמרהעשתהשליחותהוהענףצנחלקרקע.כעסבעל-הפרדסורגן:">הינף אחד, והמזמרה עשתה שליחותה, והענף צנח לקרקע. כעס בעל-הפרדס ורגן:</h2>

<h2 id="בחורהכמותךצריךלאנוס...">בחורה כמותך צריך לאנוס&#8230;</h2>

<h2 id="2961">2961</h2>

<h2 id="שניליטאיםעלויחדיולארץושניהםמקפידיםעלהדיבּורהעברי.בלילהיצאולטיילברחובהשלתל-אביבושמעו:בחוריםאומריםזהלזה:">שני ליטאים עלו יחדיו לארץ, ושניהם מקפידים על הדיבּור העברי. בלילה יצאו לטייל ברחובה של תל-אביב ושמעו: בחורים אומרים זה לזה:</h2>

<h2 id="חברהבואוונעשהסרנדהלכבודהשלפלונית.">חברה, בואו ונעשה סרנדה לכבודה של פלונית.</h2>

<h2 id="אמראחדמןהליטאיםלחברו:">אמר אחד מן הליטאים לחברו:</h2>

<h2 id="מהזאתשרנדה">מה זאת שרנדה?</h2>

<h2 id="החזירלוחברו:">החזיר לו חברו:</h2>

<h2 id="שרנדהפירושה–סירלילה...">שרנדה פירושה – סיר לילה&#8230;</h2>

<h2 id="2962">2962</h2>

<h2 id="ההואשקבללפניחברוואמרלו:">ההוא שקבל לפני חברו ואמר לו:</h2>

<h2 id="כלימיהייתיבקיבלשון-הקודשעכשיו–הנהעיתוןמארץהקודשואינימביןבוכלום.">כל ימי הייתי בקי בלשון-הקודש; עכשיו – הנה עיתון מארץ הקודש, ואיני מבין בו כלום.</h2>

<h2 id="החזירלוחברו:">החזיר לו חברו:</h2>

<h2 id="איןתימה.אנורגיליםבהברההאשכנזיתואילושםנהוגהההברההספרדית...">אין תימה. אנו רגילים בהברה האשכנזית, ואילו שם נהוגה ההברה הספרדית&#8230;</h2>

<h2 id="ב">[ב]</h2>

<h2 id="2963">2963</h2>

<h2 id="מדרשוולוזיני:">מדרש וולוז&#8217;יני:</h2>

<h2 id="בשעהשאמרהקדוש-ברוך-הוא:ליהכסףוליהזהבמידפתחוכלישראלפיהםואמרושירה:לךההגדולהוהגבורהוהתפארתוהנצחוההוד...">&quot;בשעה שאמר הקדוש-ברוך-הוא: &#8216;לי הכסף ולי הזהב&#8217;, מיד פתחו כל ישראל פיהם ואמרו שירה: &#8216;לך ה&#8217; הגדולה והגבורה והתפארת והנצח וההוד' &quot;&#8230;</h2>

<h2 id="2964">2964</h2>

<h2 id="אמרבנקאיעשירלחברו:">אמר בנקאי עשיר לחברו:</h2>

<h2 id="שמעתמהשעשהליגזבריהמנוולגנבמןהקופהחמישיםאלףוברח.">שמעת מה שעשה לי גזברי המנוול? גנב מן הקופה חמישים אלף וברח.</h2>

<h2 id="הקפידחברווהחזירלו:">הקפיד חברו והחזיר לו:</h2>

<h2 id="ידידיאדםשישלוחמישיםאלףאיןקוראיםלומנוול...">ידידי, אדם שיש לו חמישים אלף אין קוראים לו מנוול&#8230;</h2>

<h2 id="2965">2965</h2>

<h2 id="שאלולאייזיק-מאירדיק:">שאלו לאייזיק-מאיר דיק:</h2>

<h2 id="מפנימהעשוישראלעגל-הזהבבמדבר">מפני מה עשו ישראל עגל-הזהב במדבר?</h2>

<h2 id="החזיראייזיק-מאיר:">החזיר אייזיק-מאיר:</h2>

<h2 id="משוםשלאהספיקזהבםעדכדילעשותשור...">משום שלא הספיק זהבם עד כדי לעשות שור&#8230;</h2>

<h2 id="2966">2966</h2>

<h2 id="עשירקמצןהלךלמותקראלבנוואמרלו:">עשיר קמצן הלך למות, קרא לבנו ואמר לו:</h2>

<h2 id="בטרםאלךואיננירוצהאנילמסורלךכללגדוללמעןייטבלךכלהימים...דעלךבנישבכלהעולםכּולואיןדברחשובויקראלאממון.והואילוכךכלפרוטהשתבואלידךכאישוןעיןתנצרנהשלאתצאמעמךולאתהיהלאישאחר.">בטרם אלך ואינני רוצה אני למסור לך כלל גדול, למען ייטב לך כל הימים&#8230; דע לך, בני, שבכל העולם כּולו אין דבר חשוב ויקר אלא ממון. והואיל וכך, כל פרוטה שתבוא לידך, כאישון עין תנצרנה, שלא תצא מעמך ולא תהיה לאיש אחר.</h2>

<h2 id="שמעהבןושאל:">שמע הבן ושאל:</h2>

<h2 id="אבאמהדינהשלצדקהלעניים">אבא, מה דינה של צדקה לעניים?</h2>

<h2 id="החזירהחולה:">החזיר החולה:</h2>

<h2 id="היזהרוהיזהרבנישלאתפתחידךלשוםענישבעולם...משוליםהענייםלעכברים.תתןפרוטהלאחדמהםומחריבואועליךמחנותמחנותותקומהלאתהיהלךמאתם.">היזהר והיזהר, בני, שלא תפתח ידך לשום עני שבעולם&#8230; משולים העניים לעכברים. תתן פרוטה לאחד מהם, ומחר יבואו עליך מחנות מחנות, ותקומה לא תהיה לך מאתם.</h2>

<h2 id="חזרהבןושאל:">חזר הבן ושאל:</h2>

<h2 id="ומעות-חיטיםפעםאחתבשנה">ו&#8220;מעות-חיטים&#8221; פעם אחת בשנה?</h2>

<h2 id="החזירהחולה:">החזיר החולה:</h2>

<h2 id="חלילהוחלילהעבירהגוררתעבירה.היוםמעותחיטיםמחרלחם-אביונים.מחרתייםביקור-חולים–ואיןלדברסוף.">חלילה וחלילה! עבירה גוררת עבירה. היום &#8220;מעות חיטים&#8221;, מחר &#8220;לחם-אביונים&#8221;. מחרתיים &#8220;ביקור-חולים&#8221; – ואין לדבר סוף.</h2>

<h2 id="שאלהבןשוב:">שאל הבן שוב:</h2>

<h2 id="וחנווניעלפנקסומהדינוצריךלשלםלואולאו">וחנווני על פנקסו מה דינו? צריך לשלם לו או לאו?</h2>

<h2 id="החזירהחולה:">החזיר החולה:</h2>

<h2 id="לאבנילאצריךלשלםלו.אלתהישוטהכמותוואלתתןממונךלו.">לא, בני;  לא צריך לשלם לו. אל תהי שוטה כמותו ואל תתן ממונך לו.</h2>

<h2 id="תמההבן:">תמה הבן:</h2>

<h2 id="אבאתינחצדקהרשותהיאואיןלהתובעים.אבלחנווניעלפנקסויתבענילדיןובית-הדיןישלחעושי-דבריווהםיוציאורהיטי-ביתילמכירהועל-כורחייגבואתהחובמאתי.">אבא, תינח צדקה, רשות היא ואין לה תובעים. אבל חנווני על פנקסו יתבעני לדין, ובית-הדין ישלח עושי-דבריו, והם יוציאו רהיטי-ביתי למכירה, ועל-כורחי יגבו את החוב מאתי.</h2>

<h2 id="התרגשהחולהוהשיב:">התרגש החולה והשיב:</h2>

<h2 id="פּירושגזלניםיבואועליךויגזלוממונךמידךלנגדגזלניםאיןעצהואיןתבונה...">פּירוש, גזלנים יבואו עליך ויגזלו ממונך מידך? לנגד גזלנים אין עצה ואין תבונה&#8230;</h2>

<h2 id="2967">2967</h2>

<h2 id="כשמלאומאהשנהלמונטיפיוריתרמההדפיסוחובבי-ציוןתמונתוועשוההכנסהליישובארץ-ישראל.נמלכושנייםמצעיריהעסקניםשלחיבת-ציוןבפולטאבהוהביאואתהתמונהלעשירמופלגוגםדבר-אחרמופלגשמימיולאנתןפרוטהליישובארץ-ישראל">כשמלאו מאה שנה למונטיפיורי (תרמ&quot;ה) הדפיסו חובבי-ציון תמונתו ועשוה הכנסה ליישוב ארץ-ישראל. נמלכו שניים מצעירי העסקנים של חיבת-ציון בפולטאבה והביאו את התמונה לעשיר מופלג וגם &#8220;דבר-אחר&#8221; מופלג, שמימיו לא נתן פרוטה ליישוב ארץ-ישראל</h2>

<h2 id="שמאיראהאתהתמונה–אמרושניהצעירים-העסקנים–וייחםלבוויקחאףהוא.">שמא יראה את התמונה, – אמרו שני הצעירים-העסקנים, – וייחם לבו ויקח אף הוא.</h2>

<h2 id="נסתכלאותועשירבתמונהנענהואמר:">נסתכל אותו עשיר בתמונה, נענה ואמר:</h2>

<h2 id="יודעיםאתםרבותילדברחשובכזההייתיגםאנינותן–תמונתי...">יודעים אתם, רבותי? לדבר חשוב כזה הייתי גם אני נותן – תמונתי&#8230;</h2>

<h2 id="2968">2968</h2>

<h2 id="עירואםבישראלנשפטהבאשביוםשלרוח-סערה.הנשרפיםלאהספיקולהצילקטנהאוגדולהמןהדליקהומאותמשפחותהגיעועדכיכרלחם.מידקראוהרבוהפרנסיםשלהעירהסמוכהאסיפהכדילהחישעזרהלשכנתםהאומללה.באורביםאלהאסיפהוהכלתמהו:">עיר ואם בישראל נשפטה באש ביום של רוח-סערה. הנשרפים לא הספיקו להציל קטנה או גדולה מן הדליקה, ומאות משפחות הגיעו עד כיכר לחם. מיד קראו הרב והפרנסים של העיר הסמוכה אסיפה, כדי להחיש עזרה לשכנתם האומללה. באו רבים אל האסיפה, והכל תמהו:</h2>

<h2 id="הגביררביקורחקופסתוהמלאהסגורהומסוגרתתמידבפניכלדברשבצדקהעכשיובאגםהואלאסיפה">הגביר &#8220;רבי קורח&#8221; קופסתו המלאה סגורה ומסוגרת תמיד בפני כל דבר שבצדקה;  עכשיו בא גם הוא לאסיפה!</h2>

<h2 id="ישבוהרבוהפרנסיםוסידרורשימהשלמנדביםוכשהגישואתהרשימהלרביקורחשייקובנדבתושלוקםעלרגליוהתוודהבפניהציבורואמר:">ישבו הרב והפרנסים וסידרו רשימה של מנדבים, וכשהגישו את הרשימה ל&#8220;רבי קורח&#8221;, שייקוב נדבתו שלו, קם על רגליו, התוודה בפני הציבור ואמר:</h2>

<h2 id="מוריורבותיגלויוידועלפניכםשידיקפוצהואינינותןלשוםדברשבעולם.הפעםכשנודעהאסוןהנוראאשרקרהאתשכנתנוהקיץפתאוםיצריהטובוהקדישעלימלחמהקשהומנוחהלאידעתיכלהיום:אניאינירוצהליתןוהואתובע:תןתןעדשלסוףכבשתיוברוךהשםוהחלטתי–לאליתן...">מורי ורבותי, גלוי וידוע לפניכם, שידי קפוצה ואיני נותן לשום דבר שבעולם. הפעם, כשנודע האסון הנורא, אשר קרה את שכנתנו, הקיץ פתאום יצרי הטוב והקדיש עלי מלחמה קשה, ומנוחה לא ידעתי כל היום: אני איני רוצה ליתן, והוא תובע: &#8220;תן, תן!&#8221; עד שלסוף כבשתיו, ברוך השם, והחלטתי – לא ליתן&#8230;</h2>

<h2 id="2969">2969</h2>

<h2 id="היהמישאמר:">היה מי שאמר:</h2>

<h2 id="זהכללגדול:אדםמישראלכיווןשמגיעלשישיםשנהמידמוסיפיםלושניםכיווןשמגיעלאלףשקליםמידמוסיפיםלואלפים...">זה כלל גדול: אדם מישראל כיוון שמגיע לשישים שנה, מיד מוסיפים לו שנים; כיוון שמגיע לאלף שקלים, מיד מוסיפים לו אלפים&#8230;</h2>

<h2 id="2970">2970</h2>

<h2 id="ראהאוריהענישהכלנוהגיםכבודבעשירוהכלרציםאחריולעשותרצונוהירהרואמר:">ראה אורי העני, שהכל נוהגים כבוד בעשיר והכל רצים אחריו לעשות רצונו, הירהר ואמר:</h2>

<h2 id="לעולםימכוראדםכלמהשישלואפילוכותנתוהאחרונהובלבדשיהיהעשיר...">לעולם ימכור אדם כל מה שיש לו, אפילו כותנתו האחרונה, ובלבד שיהיה עשיר&#8230;</h2>

<h2 id="2971">2971</h2>

<h2 id="עניביקשלקייםמצותגמילות-חסדיםמילאקופסתוטבּקונתןלכלאדםלהריח.נעלבהמצוהזועלתהונשתטחהלפניהמקוםוקבלה:">עני ביקש לקיים מצות גמילות-חסדים, מילא קופסתו טבּק ונתן לכל אדם להריח. נעלבה מצוה זו, עלתה ונשתטחה לפני המקום וקבלה:</h2>

<h2 id="עלשלושהדבריםהעמדתעולמך:עלהתורהועלהעבודהועלגמילות-חסדים.תורהמקיימיםהרבותלמידיועבודהמקיימיםהצדיקוחסידיוואילואותיפוטרפלוניהעניבציבחרטבּק.">על שלושה דברים העמדת עולמך: על התורה ועל העבודה ועל גמילות-חסדים. תורה מקיימים הרב ותלמידיו, עבודה מקיימים הצדיק וחסידיו, ואילו אותי פוטר פלוני העני בציבחר טבּק.</h2>

<h2 id="ניחםאותההמקוםואמרלה:">ניחם אותה המקום ואמר לה:</h2>

<h2 id="תנוחדעתךבתי.שוביורדילשםותראישהתורהשלהרבותלמידיווהעבודהשלהצדיקוחסידיואינןשוותציבחרהטבּקשלאותועני...">תנוח דעתך, בתי. שובי ורדי לשם ותראי, שהתורה של הרב ותלמידיו והעבודה של הצדיק וחסידיו אינן שוות ציבחר הטבּק של אותו עני&#8230;</h2>

<h2 id="2972">2972</h2>

<h2 id="ערב-שבתסמוךלחשיכהישבוכפריואשתועלהתיתורהשלפניביתםופניהםעגומים:לאזימןלהםהקדושברוך-הואאורחלשבת.">ערב-שבת סמוך לחשיכה ישבו כפרי ואשתו על התיתורה שלפני ביתם ופניהם עגומים: לא זימן להם הקדוש ברוך-הוא אורח לשבת.</h2>

<h2 id="עדשהםיושביםומצטעריםנשאועיניהםוראו:הלךזקןבא.מידרצולקראתווהפצירובו:">עד שהם יושבים ומצטערים, נשאו עיניהם וראו: הלך זקן בא. מיד רצו לקראתו והפצירו בו:</h2>

<h2 id="אלנאתעבורמעלינו.אלהיםשלחךאלינו.אתנובביתנותשבות.">אל נא תעבור מעלינו. אלהים שלחך אלינו. אתנו בביתנו תשבות.</h2>

<h2 id="נענהלהםההלךהזקןושבתבביתם.">נענה להם ההלך הזקן ושבת בביתם.</h2>

<h2 id="כלאותוהיוםלאזזומלחבבוהאכילוהוהשקוהווגםמיטההציעולוכידהמלך.לאחרההבדלהביקשולעצוראותוכיילוןגםהלילהבביתםולאנענהלהם:">כל אותו היום לא זזו מלחבבו, האכילוהו, השקוהו וגם מיטה הציעו לו כיד המלך. לאחר ההבדלה ביקשו לעצור אותו, כי ילון גם הלילה בביתם, ולא נענה להם:</h2>

<h2 id="לדרכוהואאץ.">לדרכו הוא אץ.</h2>

<h2 id="קודםשנפטרמהםאמרלבעל-הבית:">קודם שנפטר מהם אמר לבעל-הבית:</h2>

<h2 id="בשכרמצוהגדולהזושלהכנסתאורחיםהחביבהעליךיתברךבידיךהמעשההראשוןאשרתעשהאחרילכתימעימכםושיפעולאיחדלימיםושנים.">בשכר מצוה גדולה זו של הכנסת אורחים, החביבה עליך, יתברך בידיך המעשה הראשון, אשר תעשה אחרי לכתי מעימכם, ושיפעו לא יחדל ימים ושנים.</h2>

<h2 id="לאחרשיצאהזקןאמרהכפרילאשתו:">לאחר שיצא הזקן, אמר הכפרי לאשתו:</h2>

<h2 id="יודעתאתמיהיהזקןזהאליהוהנביאבכבודוובעצמוומובטחנישברכתותתקיים.">יודעת את, מי היה זקן זה? אליהו הנביא בכבודו ובעצמו, ומובטחני, שברכתו תתקיים.</h2>

<h2 id="שמעההאשהואמרה:">שמעה האשה ואמרה:</h2>

<h2 id="אםכןשבתיכףלמנותמעות.">אם כן, שב תיכף למנות מעות.</h2>

<h2 id="החזירלההבעל:">החזיר לה הבעל:</h2>

<h2 id="עתהידעתיכיאשהחכמהאת.אצאלקטניםומידאשובלעשותכאשראמרת.">עתה ידעתי, כי אשה חכמה את. אצא לקטנים, ומיד אשוב לעשות כאשר אמרת.</h2>

<h2 id="אמרועשה:יצאלחצרוועמדלקטנים–ועדייןהואעומד...">אמר ועשה: יצא לחצרו ועמד לקטנים – ועדיין הוא עומד&#8230;</h2>

<h2 id="2973">2973</h2>

<h2 id="ההואשאמרלמשכילהמפורסםשבעירו:">ההוא שאמר למשכיל המפורסם שבעירו:</h2>

<h2 id="בשבילשמשכילאתהובקיבכלשבעהחכמותמהתקנתושלברזלשייעשהזהב">בשביל שמשכיל אתה ובקי בכל שבע החכמות, מה תקנתו של ברזל, שייעשה זהב?</h2>

<h2 id="נענהלוהמשכילואמר:">נענה לו המשכיל ואמר:</h2>

<h2 id="אמנםגםחכמהזואנייודע.לךלביתךושיםגרוטאותשלברזללתוךקדירהרותחתתוסיףסמניםאלוואלוולבשלהכליחדכךוכךזמן–ויהיוהגרוטאותלזהבטהור.">אמנם, גם חכמה זו אני יודע. לך לביתך ושים גרוטאות של ברזל לתוך קדירה רותחת, תוסיף סמנים אלו ואלו ולבשל הכל יחד כך וכך זמן – ויהיו הגרוטאות לזהב טהור.</h2>

<h2 id="שמחהלהשנתגלהלורזגדולופנהללכתלביתו.החזירוהמשכילואמרלו:">שמח הלה, שנתגלה לו רז גדול, ופנה ללכת לביתו. החזירו המשכיל ואמר לו:</h2>

<h2 id="אבלהיזהרוהיזהרשבשעתבּישוללאתהרהרבּדובּיםלבנים.הירהורזהפוגם.">אבל היזהר והיזהר, שבשעת בּישול לא תהרהר בּדובּים לבנים. הירהור זה פוגם.</h2>

<h2 id="רקקהאישואמר:">רקק האיש ואמר:</h2>

<h2 id="דובּיםלבניםמהליולהם">דובּים לבנים? מה לי ולהם?</h2>

<h2 id="ומידמיהרלביתוגירשאשתומןהמטבחשפתקדירהעלהכירההטיללתוכהגרוטאותשלברזלהוסיףאתהסמניםשאמרהמשכיל–ובישלובישל...שעהשתייםשלושבחשבקדירההרותחתעדששטפתוזיעה...לסוףהפךאתהקדירהעלפיהוקרא:">ומיד מיהר לביתו, גירש אשתו מן המטבח, שפת קדירה על הכירה, הטיל לתוכה גרוטאות של ברזל, הוסיף את הסמנים שאמר המשכיל – ובישל ובישל&#8230; שעה, שתיים, שלוש בחש בקדירה הרותחת עד ששטפתו זיעה&#8230; לסוף הפך את הקדירה על פיה וקרא:</h2>

<h2 id="ימחשמושלאותואפיקורסמימילאראיתידובּיםלבניםאפילובחלוםעכשיו–גםעלהכירההםמרקדיםלפני...">ימח שמו של אותו אפיקורס! מימי לא ראיתי דובּים לבנים אפילו בחלום; עכשיו – גם על הכירה הם מרקדים לפני&#8230;</h2>

<h2 id="2974">2974</h2>

<h2 id="אורחבאלעירוקבעלומקוםבאכסניה.נתוודעאליובעל-האכסניהכמנהגבעלי-אכסניהבישראלושאללו:">אורח בא לעיר וקבע לו מקום באכסניה. נתוודע אליו בעל-האכסניה, כמנהג בעלי-אכסניה בישראל, ושאל לו:</h2>

<h2 id="במההואעוסק">במה הוא עוסק?</h2>

<h2 id="השיבהאורח:">השיב האורח:</h2>

<h2 id="חוטמיםאניקונה.זהעסקיוזופרנסתיכלהימים.">חוטמים אני קונה. זה עסקי וזו פרנסתי כל הימים.</h2>

<h2 id="תמהבעל-האכסניה:">תמה בעל-האכסניה:</h2>

<h2 id="מיפתייסכיםשיטילובומוםואפילואםיתנולומלאביתוכסףוזהב">מי פתי יסכים, שיטילו בו מום, ואפילו אם יתנו לו מלא ביתו כסף וזהב?</h2>

<h2 id="החזירהאורח:">החזיר האורח:</h2>

<h2 id="חסושלוםשאטילמוםבאדםבחייו.חוטםשאניקונהאינינוטלואלאלאחרמותבעליו.">חס ושלום, שאטיל מום באדם בחייו. חוטם שאני קונה איני נוטלו אלא לאחר מות בעליו.</h2>

<h2 id="שאלבעל-האכסניה:">שאל בעל-האכסניה:</h2>

<h2 id="מהמחראתהמשלם">מה מחר אתה משלם?</h2>

<h2 id="השיבהאורח:">השיב האורח:</h2>

<h2 id="מחיריפהאנימשלם.מאהשקלהחוטם.">מחיר יפה אני משלם. מאה שקל החוטם.</h2>

<h2 id="נפלבעל-האכסניהעלהמציאהומכרלאורחגםחוטמושלווגםחוטמהשלאשתו.">נפל בעל-האכסניה על המציאה ומכר לאורח גם חוטמו שלו וגם חוטמה של אשתו.</h2>

<h2 id="מהאיכפתלואםהואואשתויבואולעולםהבאנטוליחוטםאיןשםלאאכילהולאשתייהולאריחה.ובינתייםיהיולובעולםהזהמאתייםשקליםכסףצרוף.">&#8220;מה איכפת לו, אם הוא ואשתו יבואו לעולם הבא נטולי חוטם? אין שם לא אכילה ולא שתייה ולא ריחה. ובינתיים יהיו לו בעולם הזה מאתיים שקלים כסף צרוף&#8221;.</h2>

<h2 id="כתבהאורחשטר-מכרוחתמועליובעל-האכסניהואשתו.קםהאורחוהוציאממזוודתוחותמתשלמתכתוליבּנהבאשיפה-יפה.">כתב האורח שטר-מכר וחתמו עליו בעל-האכסניה ואשתו. קם האורח והוציא ממזוודתו חותמת של מתכת וליבּנה באש יפה-יפה.</h2>

<h2 id="אמרלובעל-האכסניה:">אמר לו בעל-האכסניה:</h2>

<h2 id="למהלך">למה לך?</h2>

<h2 id="החזירהאורח:">החזיר האורח:</h2>

<h2 id="בהאנימחתיםמיקחילשםסימןשחוטמיםאלוואלוליהם.">בה אני מחתים מיקחי לשם סימן, שחוטמים אלו ואלו לי הם.</h2>

<h2 id="נבהלובעל-האכסניהואשתו:">נבהלו בעל-האכסניה ואשתו:</h2>

<h2 id="אויואבויחתומיחוטםיתהלכובעולםעדיוםמותם.כלרואיהםיכירוםויאמרו:הללועשוסחורהבחוטמיהם.">אוי ואבוי! חתומי חוטם יתהלכו בעולם עד יום מותם. כל רואיהם יכירום ויאמרו: הללו עשו סחורה בחוטמיהם.</h2>

<h2 id="התחילומתחנניםלאורחומפייסיםאותושיבטלאתהמכירהויחזירלהםשטר-המכרולאנתפּייסלהםעדשהשיבולוכספווהוסיפועליוגםהקנסשהותנהבשטר...">התחילו מתחננים לאורח ומפייסים אותו, שיבטל את המכירה ויחזיר להם שטר-המכר, ולא נתפּייס להם עד שהשיבו לו כספו והוסיפו עליו גם הקנס, שהותנה בשטר&#8230;</h2>

<h2 id="2975">2975</h2>

<h2 id="קרתניהביאלכרךדגןלמכורוכלהיוםעסקבמכירתו.עםלילהנכנסלאכסניהללוןולאמצאמיטהפנויה.אמרלובעל-האכסניה:">קרתני הביא לכרך דגן למכור, וכל היום עסק במכירתו. עם לילה נכנס לאכסניה ללון, ולא מצא מיטה פנויה. אמר לו בעל-האכסניה:</h2>

<h2 id="בּמיטהמרווחהזוישןאורחכחושלךשכבבהגםאתה.">בּמיטה מרווחה זו ישן אורח כחוש, לך שכב בה גם אתה.</h2>

<h2 id="הלךושכב.והואעייףועצביוטרופיםואיןהשינהכובשתו.התחילמגרדאחוריוומחשבחשבונותיובעל-פה:">הלך ושכב. והוא עייף ועצביו טרופים, ואין השינה כובשתו. התחיל מגרד אחוריו ומחשב חשבונותיו בעל-פה:</h2>

<h2 id="הדגןעלהלובכךוכךמכרובכךוכךנמצאשהרוויחכךוכך.">הדגן עלה לו בכך וכך; מכרו בכך וכך; נמצא, שהרוויח כך וכך.</h2>

<h2 id="פתאוםנשמעקולושלשכנולמיטה:">פתאום נשמע קולו של שכנו למיטה:</h2>

<h2 id="רבייהודיטועהאתה.">רבי יהודי, טועה אתה.</h2>

<h2 id="תמהבעלהדגןחזרוחישבחשבונו:">תמה בעל הדגן, חזר וחישב חשבונו:</h2>

<h2 id="הדגןעלהלובכךוכךמכרובכךוכךנמצאשאינוטועהוהואהרוויחכךוכך.">הדגן עלה לו בכך וכך; מכרו בכך וכך; נמצא, שאינו טועה, והוא הרוויח כך וכך.</h2>

<h2 id="ומרובדביקותבחשבוןהוסיףלגרדבשתיידיומקוםשגירד.חזרונענהשכנו:">ומרוב דביקות בחשבון הוסיף לגרד בשתי ידיו מקום שגירד. חזר ונענה שכנו:</h2>

<h2 id="אף-על-פי-כןטועהאתהרבייהודי.דומהאתהשאחוריךשלךאתהמגרדולמעשהאחורישליאתהמגרד...">אף-על-פי-כן טועה אתה, רבי יהודי. דומה אתה, שאחוריך שלך אתה מגרד, ולמעשה אחורי שלי אתה מגרד&#8230;</h2>

<h2 id="2976">2976</h2>

<h2 id="בחורנשאבחורהוהפקידאתהנדוניהבבנק.לאהיוימיםמרוביםוהתחילמוציאפקדונומןהבנקקימעה-קמעהומפסידו.לסוףבאונטלשיוראחרוןוכשנפטרויצאנסתכלבּחיילהשומרעלהפתחואמרלו:">בחור נשא בחורה והפקיד את הנדוניה בבנק. לא היו ימים מרובים והתחיל מוציא פקדונו מן הבנק קימעה-קמעה ומפסידו. לסוף בא ונטל שיור אחרון, וכשנפטר ויצא, נסתכל בּחייל, השומר על הפתח, ואמר לו:</h2>

<h2 id="יודעאתהלדידייכולאתהללכתהביתה...">יודע אתה?  לדידי יכול אתה ללכת הביתה&#8230;</h2>

<h2 id="2977">2977</h2>

<h2 id="בקרוןהרכּבתפרץויכּוחעצום.הללושיבּחואתהציונותוגינואתהבּוּנדוהללושיבחואתהבּוּנדוגינואתהציונות.">בקרון הרכּבת פרץ ויכּוח עצום. הללו שיבּחו את הציונות וגינו את &#8220;הבּוּנד&#8221;, והללו שיבחו את ה&#8220;בּוּנד&#8221; וגינו את הציונות.</h2>

<h2 id="אחדשתקונענהבראשוגםלאלווגםלאלו.אמרולו:">אחד שתק ונענה בראשו גם לאלו וגם לאלו. אמרו לו:</h2>

<h2 id="ואתהמהרביקרובציוני">ואתה מה, רבי קרוב? ציוני?</h2>

<h2 id="השיבהוא:">השיב הוא:</h2>

<h2 id="לאאינניציוני.">לא; אינני ציוני.</h2>

<h2 id="בונדאי">בונדאי?</h2>

<h2 id="לאאינניבונדאי.">לא; אינני בונדאי.</h2>

<h2 id="אלאמהאתה">אלא מה אתה?</h2>

<h2 id="השתעלהיהודיהשתקןנענהואמר:">השתעל היהודי השתקן, נענה ואמר:</h2>

<h2 id="אני–לווהואינימשלם...">אני – לווה ואיני משלם&#8230;</h2>

<h2 id="2978">2978</h2>

<h2 id="סוחרסיטוניחינךאתבנובעסקימסחרואמרלו:">סוחר סיטוני חינך את בנו בעסקי מסחר ואמר לו:</h2>

<h2 id="שלחטלגרמהללקוחנופלוניבן-פלונישעברזמן-הפרעוןשלשטרו.נטלהבןטופסשלטלגרמהוכתב:">שלח טלגרמה ללקוחנו פלוני בן-פלוני, שעבר זמן-הפרעון של שטרו. נטל הבן טופס של טלגרמה וכתב:</h2>

<h2 id="זמן-הפרעוןשלשטרועבר.בבקשהלשלם.">&#8220;זמן-הפרעון של שטרו עבר. בבקשה לשלם&#8221;.</h2>

<h2 id="קראהאבאתהכתובואמרלולבנו:">קרא האב את הכתוב ואמר לו לבנו:</h2>

<h2 id="אתהמבזבזממוןלחינם.זמן-הפרעוןשלהשטרעבר–למהמאליוהואיודע.בבקשהלשלם–למהאלאלשםמהאנישולחלוטלגרמהשלחלוטלגרמהקצרה:נו">אתה מבזבז ממון לחינם. &#8220;זמן-הפרעון של השטר עבר&#8221; – למה? מאליו הוא יודע. &#8220;בבקשה לשלם&#8221; – למה? אלא לשם מה אני שולח לו טלגרמה? שלח לו טלגרמה קצרה: &#8220;נו?&#8221;</h2>

<h2 id="עשההבןכןושלחאתהטלגרמההקצרהולמחרבאהמאתהלקוחתשובהקצרה:">עשה הבן כן ושלח את הטלגרמה הקצרה, ולמחר באה מאת הלקוח תשובה קצרה:</h2>

<h2 id="שא...">&#8220;שא!&#8221;&#8230;</h2>

<h2 id="2979">2979</h2>

<h2 id="ההואשהתפללבראש-השנהבדביקותעצומהוצעקבקוליקולות:">ההוא שהתפלל בראש-השנה בדביקות עצומה וצעק בקולי קולות:</h2>

<h2 id="אלוואלובפצחמפצחים...">&#8220;אלו ואלו בפצח מפצחים&#8221;&#8230;</h2>

<h2 id="היטהאותואחדמןהציבורואמרלו:">היטה אותו אחד מן הציבור ואמר לו:</h2>

<h2 id="למהתצעקכלוםאתהיודעפּירושהמליםהקשותהאלה">למה תצעק? כלום אתה יודע פּירוש המלים הקשות האלה?</h2>

<h2 id="החזירהצעקן:">החזיר הצעקן:</h2>

<h2 id="מהלימליםקשותמהלימליםקלותכלהמליםהקדושותמשמעותאחתלהן:רבונו-של-עולםפרנסהאניצריך...">מה לי מלים קשות, מה לי מלים קלות? כל המלים הקדושות משמעות אחת להן: &#8220;רבונו-של-עולם, פרנסה אני צריך&#8221;&#8230;</h2>

<h2 id="2980">2980</h2>

<h2 id="יהודיחלהוהוזקקלניתוח.עלהלשולחןהניתוחיםהרעיפועליוסםמיישןוציוועליולמנות.שכבומנה:">יהודי חלה והוזקק לניתוח. עלה לשולחן הניתוחים, הרעיפו עליו סם מיישן וציוו עליו למנות. שכב ומנה:</h2>

<h2 id="אחתשתייםשלוש...עשרעשריםשלושים...שמוניםתשעים...תשעיםושמונהתשעיםותשע–רובל...">אחת, שתיים, שלוש&#8230; עשר, עשרים, שלושים&#8230; שמונים, תשעים&#8230; תשעים ושמונה, תשעים ותשע – רובל&#8230;</h2>

<h2 id="2981">2981</h2>

<h2 id="קירקסבאלעירופירסםמודעהרבהבכלהשווקיםוהרחובות:">קירקס בא לעיר ופירסם מודעה רבה בכל השווקים והרחובות:</h2>

<h2 id="מחזהנוראעיןלאראתהאדםלבושעורשלנמריכּנסלכלובהאריויתגרהבו.">&#8220;מחזה נורא, עין לא ראתה! אדם לבוש עור של נמר יכּנס לכלוב הארי ויתגרה בו&#8221;.</h2>

<h2 id="אותוגיבורשעמדלהתגרותבמלךהיעריהודיעניהיה:חייומכרלבעל-הקירקסבשכרפרנסהלאשתווילדיו.">אותו גיבור, שעמד להתגרות במלך היער, יהודי עני היה: חייו מכר לבעל-הקירקס בשכר פרנסה לאשתו וילדיו.</h2>

<h2 id="הגיעההשעהוהאומללקיבּלעליואתהדין:לבשעורשלנמרפתחכלובושלהאריבידייםמרתתותונכנסלתוכוברגלייםכושלות.כיווןשהרגישבוהארימידנזדקףלכלקומתווזנקאליו.נרתעהאומלללאחוריווזעקבכלכוחו:">הגיעה השעה והאומלל קיבּל עליו את הדין: לבש עור של נמר, פתח כלובו של הארי בידיים מרתתות ונכנס לתוכו ברגליים כושלות. כיוון שהרגיש בו הארי, מיד נזדקף לכל קומתו וזנק אליו. נרתע האומלל לאחוריו וזעק בכל כוחו:</h2>

<h2 id="שמעישראל...">&#8220;שמע ישראל&#8221;!&#8230;</h2>

<h2 id="בוברגעפירכסהאריבכלגופוונענהאחריו:">בו ברגע פירכס הארי בכל גופו ונענה אחריו:</h2>

<h2 id="האחד...">&#8220;ה' אחד&#8221;!&#8230;</h2>

<h2 id="2982">2982</h2>

<h2 id="אמרראובןלשמעון:">אמר ראובן לשמעון:</h2>

<h2 id="זהכללגדול:איןלךאדםמישראלשאיןלוחבילהשלצרותוייסוריםמשלו.">זה כלל גדול: אין לך אדם מישראל, שאין לו חבילה של צרות וייסורים משלו.</h2>

<h2 id="תההשמעון:">תהה שמעון:</h2>

<h2 id="כוליהאי">כולי האי?</h2>

<h2 id="עמדראובןעלדעתוואמר:">עמד ראובן על דעתו ואמר:</h2>

<h2 id="בואואראך.">בוא ואראך.</h2>

<h2 id="נשמעלושמעוןושניהםיחדיויצאולשוק.">נשמע לו שמעון ושניהם יחדיו יצאו לשוק.</h2>

<h2 id="פגשוליהודיואמרולו:">פגשו ליהודי ואמרו לו:</h2>

<h2 id="חבילתךמה">חבילתך מה?</h2>

<h2 id="החזירהלה:">החזיר הלה:</h2>

<h2 id="אלתשאלו.מרלימר.אשתיחולהבתיצמילהבניבטליםמעבודהואניעניואביוןועליהםכולם">אל תשאלו. מר לי מר. אשתי חולה, בתי צמילה, בני בטלים מעבודה, ואני עני ואביון ועלי הם כולם!</h2>

<h2 id="פגשוליהודישניואמרולו:">פגשו ליהודי שני ואמרו לו:</h2>

<h2 id="חבילתךמה">חבילתך מה?</h2>

<h2 id="זעםאותםהלה:">זעם אותם הלה:</h2>

<h2 id="הנושיםרודפיםאחריביוםהשטרותמנדדיםשנתיבלילהוהנהגםאתםבאתםעלי">הנושים רודפים אחרי ביום, השטרות מנדדים שנתי בלילה, והנה גם אתם באתם עלי!</h2>

<h2 id="פגשוליהודישלישיואמרולו:">פגשו ליהודי שלישי ואמרו לו:</h2>

<h2 id="חבילתךמה">חבילתך מה?</h2>

<h2 id="תמההלה:">תמה הלה:</h2>

<h2 id="איזוחבילה">איזו חבילה?</h2>

<h2 id="נענהראובןואמרלשמעון:">נענה ראובן ואמר לשמעון:</h2>

<h2 id="הרואהאתהיהודיזהישלוכמהחבילות...">הרואה אתה? יהודי זה יש לו כמה חבילות&#8230;</h2>

<h2 id="2983">2983</h2>

<h2 id="שאלאדםאתחברו:">שאל אדם את חברו:</h2>

<h2 id="מדועפניךעגומים">מדוע פניך עגומים?</h2>

<h2 id="השיבלוחברו:">השיב לו חברו:</h2>

<h2 id="נעליצרותולוחצותאתרגלי.">נעלי צרות ולוחצות את רגלי.</h2>

<h2 id="תמההראשוןואמרלו:">תמה הראשון ואמר לו:</h2>

<h2 id="לךוקנהאחרותבמקומן.">לך וקנה אחרות במקומן.</h2>

<h2 id="החזירלוהראשון:">החזיר לו הראשון:</h2>

<h2 id="אשתירעהילדיחוליםעסקילקוייםואיןליהנאהבעולםאלארגעאחדביוםכשאנישבלביתיוחולץנעליהלוחצותאתרגלי.והנהאתהבאומשיאליעצה:לךוקנהאחרותבמקומן...">אשתי רעה, ילדי חולים, עסקי לקויים, ואין לי הנאה בעולם אלא רגע אחד ביום, כשאני שב לביתי וחולץ נעלי הלוחצות את רגלי. והנה אתה בא ומשיא לי עצה: &#8220;לך וקנה אחרות במקומן&#8221;!&#8230;</h2>

<h2 id="2984">2984</h2>

<h2 id="יוםקיץ.קרוןהרכבתמלאאנשיםונשים.האוירמעובּהומחניק.אשהמתעלפתוגונחת:">יום קיץ. קרון הרכבת מלא אנשים ונשים. האויר מעובּה ומחניק. אשה מתעלפת וגונחת:</h2>

<h2 id="לאטובלי">לא טוב לי!</h2>

<h2 id="נענהאחריהשכנההיושבלידה:">נענה אחריה שכנה, היושב לידה:</h2>

<h2 id="מיטובלובימינו...">מי טוב לו בימינו?&#8230;</h2>

<h2 id="2985">2985</h2>

<h2 id="מדוכאבעניותובצרותהיהאוריומימיולאראהבטובה.הואהיהאומר:">מדוכא בעניות ובצרות היה אורי, ומימיו לא ראה בטובה. הוא היה אומר:</h2>

<h2 id="שנה-שנהמבקשאניליטולאתנפשי.אלאאניאומראללבי:אורילמהתמהרבשנההבאהיהיההדברכדאיעודיותר...">שנה-שנה מבקש אני ליטול את נפשי. אלא אני אומר אל לבי: &#8220;אורי, למה תמהר? בשנה הבאה יהיה הדבר כדאי עוד יותר&#8221;&#8230;</h2>

<h2 id="2986">2986</h2>

<h2 id="פּינסקמולדתהבּיצות.">פּינסק, מולדת הבּיצות.</h2>

<h2 id="אחריהגשםהפךהרחובכּולוביצהאחתגדולהוסבּליםעומדיםבשניעבריהרחובמעביריםעלגביהםאתהעובריםושביםומקבליםחצי-זהובשכר-טרחה.אשהעשירהשמינהוכבידהמיתגרתומציעהרבע-זהוב.הסבּליםמסרבים.אחדמןהחבורהמסכים.נטלרבע-זהובהטילעלגבואתהאשהוהריהואטופחשתירגליוזואחריזובבּיצה.ליגלגועליוחבריוהסבּלים:">אחרי הגשם הפך הרחוב כּולו ביצה אחת גדולה, וסבּלים עומדים בשני עברי הרחוב, מעבירים על גביהם את העוברים ושבים ומקבלים חצי-זהוב שכר-טרחה. אשה עשירה, שמינה וכבידה, מיתגרת ומציעה רבע-זהוב. הסבּלים מסרבים. אחד מן החבורה מסכים. נטל רבע-זהוב, הטיל על גבו את האשה, והרי הוא טופח שתי רגליו זו אחרי זו בבּיצה. ליגלגו עליו חבריו הסבּלים:</h2>

<h2 id="רבע-זהובשכר-נבילה">רבע-זהוב שכר-נבילה!</h2>

<h2 id="פשטהואאתידוגילהאחוריהשלהאשהופסקלהםבקולרםובשלשלתפסוקשנישבשיר-השירים.">פשט הוא את ידו, גילה אחוריה של האשה ופסק להם בקול רם ובשלשלת פסוק שני שבשיר-השירים.</h2>

<h2 id="נתחלחלההאשההמוטלתעלגבווצרחהצריחהחנוקה:">נתחלחלה האשה, המוטלת על גבו, וצרחה צריחה חנוקה:</h2>

<h2 id="מהאתהעושה">מה אתה עושה?</h2>

<h2 id="החזירלההסבּל:">החזיר לה הסבּל:</h2>

<h2 id="למהאתחזירהשמינהכל-כךלאחורישליאינייכוללהגיע...">למה את חזירה שמינה כל-כך? לאחורי שלי איני יכול להגיע&#8230;</h2>

<h2 id="2987">2987</h2>

<h2 id="ימיםושניםהיהגרמחזירעלהפתחיםוהכלנתנולונדבותבעיןיפה.לסוףהובררשהואבנושלישראלכשרומעולםלאהיהגוי.הביאוהואלהרבונזףבוהרב:">ימים ושנים היה גר מחזיר על הפתחים, והכל נתנו לו נדבות בעין יפה. לסוף הוברר, שהוא בנו של ישראל כשר, ומעולם לא היה גוי. הביאוהו אל הרב ונזף בו הרב:</h2>

<h2 id="רמאיאתהומלסטםאתהבריות.">רמאי אתה ומלסטם את הבריות.</h2>

<h2 id="אמרלוהגר:">אמר לו &#8220;הגר&#8221;:</h2>

<h2 id="חייךרביאינייודעעלמהאתהנוזףביומחרפני.אילואניישראללואביגוייפההייתיבעיניך.עכשיושגםאביישראלהפסדתי...">חייך רבי, איני יודע על מה אתה נוזף בי ומחרפני. אילו אני ישראל לואבי גוי, יפה הייתי בעיניך. עכשיו, שגם אבי ישראל, הפסדתי?&#8230;</h2>

<h2 id="2988">2988</h2>

<h2 id="עיירהנדונהבאשושלחוהעיירותהסמוכותבגדיםוכסףבשבילהנשרפים.באאחדשביתולאנשרףוביקששיחלקוגםלומןהבגדיםומןהכסף.אמרולוהמחלקים:">עיירה נדונה באש, ושלחו העיירות הסמוכות בגדים וכסף בשביל הנשרפים. בא אחד, שביתו לא נשרף, וביקש שיחלקו גם לו מן הבגדים ומן הכסף. אמרו לו המחלקים:</h2>

<h2 id="אתהמהעניינךלכאןביתךלאנשרף.">אתה מה עניינך לכאן? ביתך לא נשרף.</h2>

<h2 id="החזירהוא:">החזיר הוא:</h2>

<h2 id="אמתביתילאנשרף.אבלאיאתםיודעיםכמהפחדפחדתיבשעתהשריפה...">אמת, ביתי לא נשרף. אבל אי אתם יודעים, כמה פחד פחדתי בשעת השריפה&#8230;</h2>

<h2 id="2989">2989</h2>

<h2 id="קבצןעמדברחובופשטאתידולכלעובר.נענהלואישאחדנתןלוגריבניקודרשתשעקופיקותעודף.">קבצן עמד ברחוב ופשט את ידו לכל עובר. נענה לו איש אחד, נתן לו &#8220;גריבניק&#8221; ודרש תשע קופיקות עודף.</h2>

<h2 id="השיבהקבצן:">השיב הקבצן:</h2>

<h2 id="תיכףומיד.">תיכף ומיד.</h2>

<h2 id="נטלאתהגריבניקרץוהביאעודתשעהקבצניםואמרלמנדב:">נטל את ה&#8220;גריבניק&#8221;, רץ והביא עוד תשעה קבצנים ואמר למנדב:</h2>

<h2 id="הנההעודף...">הנה העודף&#8230;</h2>

<h2 id="2990">2990</h2>

<h2 id="עני-קבצןעמדברחובופשטידו.עברעליואדםאחדואמרלו:">עני-קבצן עמד ברחוב ופשט ידו. עבר עליו אדם אחד ואמר לו:</h2>

<h2 id="כיצדלאתיבושולאתיכּלםאדםבריאשכמותךפושטידומבקשנדבות">כיצד לא תיבוש ולא תיכּלם? אדם בריא שכמותך פושט יד ומבקש נדבות!</h2>

<h2 id="החזירלוהקבצן:">החזיר לו הקבצן:</h2>

<h2 id="ואתהמהרצונךשבשכרפרוטהשלךאעשהבעל-מום...">ואתה מה רצונך? שבשכר פרוטה שלך אעשה בעל-מום?&#8230;</h2>

<h2 id="2991">2991</h2>

<h2 id="עני-קבצןחינךאתבנולעבודתהקבצנותואמרלו:">עני-קבצן חינך את בנו לעבודת הקבצנות ואמר לו:</h2>

<h2 id="בנינקוטכללזהבידך:דילולעולמךבהןולאובלבד.ישאלוךאםכברהתפללתתאמר:הןישאלוךאםכבראכלתתאמר:לאו...">בני, נקוט כלל זה בידך: די לו לעולמך ב&#8220;הן&#8221; ו&#8220;לאו&#8221; בלבד. ישאלוך, אם כבר התפללת, תאמר: &#8220;הן&#8221;; ישאלוך, אם כבר אכלת תאמר: &#8220;לאו&#8221;&#8230;</h2>

<h2 id="2992">2992</h2>

<h2 id="עניהידירעצמומןהאוכליוםתמיםכדישייכּנסבבטןרעבהלסעודתמצוהבביתושלקרובעשיר.עםערבראהשאיןקוראלוכייבואלסעודהנמלךומילאכריסוצנוןוחזרתועלהעלמשכבו.">עני הידיר עצמו מן האוכל יום תמים, כדי שייכּנס בבטן רעבה לסעודת מצוה בביתו של קרוב עשיר. עם ערב ראה, שאין קורא לו, כי יבוא לסעודה, נמלך ומילא כריסו צנון וחזרת ועלה על משכבו.</h2>

<h2 id="עדשחטפתושינהבאמשרתשלהעשירוהזמינולסעודה.קםוהלךלשם.ישבוכלהקרואיםואכלוושיבּחו:">עד שחטפתו שינה בא משרת של העשיר והזמינו לסעודה. קם והלך לשם. ישבו כל הקרואים ואכלו ושיבּחו:</h2>

<h2 id="כמההנאהישלהםמןהבשרוהדגיםכמהטוביםויפיםהמאכלים">כמה הנאה יש להם מן הבשר והדגים, כמה טובים ויפים המאכלים!</h2>

<h2 id="ישבואכלגםהעני.עלבטןמלאהצנוןוחזרתאכלותמה:">ישב ואכל גם העני. על בטן מלאה צנון וחזרת אכל ותמה:</h2>

<h2 id="כמהמשקריםהבריותכדילעשותנחת-רוחלעשירכמהלא-טוביםולא-יפיםהמאכליםכמהאיןלאדםהנאהמהם...">כמה משקרים הבריות, כדי לעשות נחת-רוח לעשיר! כמה לא-טובים ולא-יפים המאכלים! כמה אין לאדם הנאה מהם!&#8230;</h2>

<p>(המגיד מדובנה, &#8220;אהל יעקב&#8221; לפרשת פקודי, עמודים 152&#8211;151 דרוש על הכתוב: &quot;הוי האומרים לאע טוב ולטוב רע).</p>

<h2 id="2993">2993</h2>

<h2 id="ערב-שבתנכנסעני-קבצןלבית-הכנסתלהתפללערביתולאהזמינואישלסעודתאחריהתפילה.">ערב-שבת נכנס עני-קבצן לבית-הכנסת להתפלל ערבית, ולא הזמינו איש לסעודת אחרי התפילה.</h2>

<h2 id="למחרבבוקרנכנסשובלאותובית-כנסתוניגשאליוהשמשושאלשמאכוהןאולויהואבשביללחלוקלועלייה.">למחר בבוקר נכנס שוב לאותו בית-כנסת, וניגש אליו השמש ושאל, שמא כוהן או לוי הוא, בשביל לחלוק לו עלייה.</h2>

<h2 id="החזירלוהעני:">החזיר לו העני:</h2>

<h2 id="לאכוהןאנוכיולאלויאנוכיישראלרעבאנוכי...">לא כוהן אנוכי ולא לוי אנוכי; ישראל רעב אנוכי&#8230;</h2>

<h2 id="2994">2994</h2>

<h2 id="ליבלהגוֹטסווּנדרהיהאומר:">ליב&#8217;לה גוֹטסווּנדר היה אומר:</h2>

<h2 id="כמהוכמהדבריםנתןהקדושברוך-הואלעשירבשבילפסח:מצהושומןוביציםשופרישבשופריבשרודגיםמובחריםשבמובחריםייןמשומרשבמשומר.">כמה וכמה דברים נתן הקדוש ברוך-הוא לעשיר בשביל פסח: מצה ושומן וביצים שופרי שבשופרי, בשר ודגים מובחרים שבמובחרים, יין משומר שבמשומר.</h2>

<h2 id="שלושהדבריםנתןהקדושברוך-הואגםלעניבשבילפסח.ואלוהם:פהלאכולאצבעלעשרמכותוצדשמאללהסיבּה...">שלושה דברים נתן הקדוש ברוך-הוא גם לעני בשביל פסח. ואלו הם: פה לאכול, אצבע לעשר מכות וצד שמאל להסיבּה&#8230;</h2>

<h2 id="2995">2995</h2>

<h2 id="אמרועליהעלאניקשט:">אמרו עליה על אניקשט:</h2>

<h2 id="אניקשטכולהדלים-גאים.דליםעלשוםשאניקשטאימפרנסכריסובגריסיןולאכלוםגאיםעלשוםשאחריגריסיןולאכלוםמחטטאניקשטאישיניוברביםלמעןיאמרועליושמילאכריסובשר...">אניקשט כולה דלים-גאים. דלים על שום שאניקשטאי מפרנס כריסו בגריסין &#8220;ולא כלום&#8221;; גאים על שום שאחרי גריסין &#8220;ולא כלום&#8221; מחטט אניקשטאי שיניו ברבים, למען יאמרו עליו, שמילא כריסו בשר&#8230;</h2>

<h2 id="2996">2996</h2>

<h2 id="אמריהודילחברו:">אמר יהודי לחברו:</h2>

<h2 id="בדקתיומצאתישאיןאנואלאאומהשלימהשלפאקירים.">בדקתי ומצאתי, שאין אנו אלא אומה שלימה של פאקירים.</h2>

<h2 id="תמההלה:">תמה הלה:</h2>

<h2 id="כלוםהודיםאנחנו">כלום הודים אנחנו?</h2>

<h2 id="הסבירלוהראשון:">הסביר לו הראשון:</h2>

<h2 id="לאהודיםאלאיהודיםאנחנווהיאהנותנת:כּולנוקבוריםבאדמהומוּתלאמתנו...">לא הודים, אלא יהודים אנחנו והיא הנותנת: כּולנו קבורים באדמה, ומוּת לא מתנו&#8230;</h2>

<h2 id="2997">2997</h2>

<h2 id="ההואשכּלתהלופרנסתונמלךוקנהחלףיצאליערונעשהגזלן.ראההלךבאהעמידחלפוֹכנגדווצעק:">ההוא שכּלתה לו פרנסתו, נמלך וקנה חלף, יצא ליער ונעשה גזלן. ראה הלך בא, העמיד חלפוֹ כנגדו וצעק:</h2>

<h2 id="ממוןאודמים">ממון או דמים!</h2>

<h2 id="אמרלוההלך:">אמר לו ההלך:</h2>

<h2 id="שמארוטשילדאנישמאברודסקיאניעני-קבצןאנימשאילעלהפתחיםמעירלעירומהממוןישלי">שמא רוטשילד אני, שמא ברודסקי אני? עני-קבצן אני, משאיל על הפתחים מעיר לעיר, ומה ממון יש לי?</h2>

<h2 id="נחרוגזושלהגזלןואמר:">נח רוגזו של הגזלן ואמר:</h2>

<h2 id="ממוןמרובהלאודווקא.דייבגריבניק.">ממון מרובה לאו דווקא. דיי ב&#8220;גריבניק&#8221;.</h2>

<h2 id="אמרההלך:">אמר ההלך:</h2>

<h2 id="מילתאזוטרתאעלעשריםפתחיםאניצריךלהחזירעדשאנימכניסגריבניק.">מילתא זוטרתא! על עשרים פתחים אני צריך להחזיר עד שאני מכניס &#8220;גריבניק&#8221;.</h2>

<h2 id="אמרהגזלן:">אמר הגזלן:</h2>

<h2 id="אםלאגריבניק–תןסיגריה.מןהבוקרעדעכשיולאטעמתיטעםעישון.">אם לא &#8220;גריבניק&#8221; – תן סיגריה. מן הבוקר עד עכשיו לא טעמתי טעם עישון.</h2>

<h2 id="אמרההלך:">אמר ההלך:</h2>

<h2 id="אינימעשן.">איני מעשן.</h2>

<h2 id="אמרהגזלן:">אמר הגזלן:</h2>

<h2 id="אם-כןתןציבחרטבּקלהריח.אבאעליוהשלוםהיהאומר:איןלךתרופהיפהלחלישותהלבמציבחר-טבק.">אם-כן, תן ציבחר טבּק להריח. אבא, עליו השלום, היה אומר: אין לך תרופה יפה לחלישות הלב מציבחר-טבק.</h2>

<h2 id="הוציאההלךקופסתומכיסופתחהוהגישהלגזלן.הריחהגזלןאחתושתייםוהתעטשאחתושתייםושלוש.נענהההלךואמר:">הוציא ההלך קופסתו מכיסו, פתחה והגישה לגזלן. הריח הגזלן אחת ושתיים והתעטש אחת ושתיים ושלוש. נענה ההלך ואמר:</h2>

<h2 id="לרפואהשלימהולאריכותימים">לרפואה שלימה ולאריכות ימים!</h2>

<h2 id="החזירהגזלן:">החזיר הגזלן:</h2>

<h2 id="לחייםולשלום">לחיים ולשלום!</h2>

<h2 id="ונסתלקוזהמזהבאחווהורעות...">ונסתלקו זה מזה באחווה ורעות&#8230;</h2>

<h2 id="ג">[ג]</h2>

<h2 id="2998">2998</h2>

<h2 id="חול-המועדסוכותתפסולאחדשנכשלבאשת-אישוהביאוהואלהרב.צעקהרב:">חול-המועד סוכות תפסו לאחד, שנכשל באשת-איש, והביאוהו אל הרב. צעק הרב:</h2>

<h2 id="פוקרמופקרבעוונךילדיםקטניםמתים.רוצהאתהבעבירה–לךואכולחוץלסוכה.אבל–אשת-איש...">פוקר, מופקר! בעוונך ילדים קטנים מתים. רוצה אתה בעבירה – לך ואכול חוץ לסוכה. אבל – אשת-איש!&#8230;</h2>

<h2 id="2999">2999</h2>

<h2 id="בעל-עגלהנתןעינובאשת-אישומכאןואילךלאהירפּיצרוהימנו.ראהשהואיורדלבאר-שחתהלךאלהרבושאלעצהמפיו:">בעל-עגלה נתן עינו באשת-איש, ומכאן ואילך לא הירפּ יצרו הימנו. ראה, שהוא יורד לבאר-שחת, הלך אל הרב ושאל עצה מפיו:</h2>

<h2 id="רבימהאעשהויצרימתגברעלי">רבי, מה אעשה ויצרי מתגבר עלי?</h2>

<h2 id="כּעסהרבכעסגדולוצעק:">כּעס הרב כעס גדול וצעק:</h2>

<h2 id="בּורעם-הארץמהלךוליצרהרעיצרהרעשליחושלמקוםהואלתלמידי-חכמיםלחשוביםואנשי-מעשהולאלהדיוטותכמותך.אתהפשוטבעל-תאווהולאיותר...">בּור! עם-הארץ! מה לך וליצר הרע? יצר הרע שליחו של מקום הוא לתלמידי-חכמים, לחשובים ואנשי-מעשה, ולא להדיוטות כמותך. אתה פשוט בעל-תאווה, ולא יותר&#8230;</h2>

<h2 id="3000">3000</h2>

<h2 id="אשהבאהאלהרבושאלהשלבשרבחלבבפיה:">אשה באה אל הרב ושאלה של בשר בחלב בפיה:</h2>

<h2 id="הבחורהשבביתהנכשלהונפלהלתוךחביתשלחלב–מהדינה">הבחורה שבביתה נכשלה ונפלה לתוך חבית של חלב, – מה דינה?</h2>

<h2 id="עייןהרבבדברופסקלחומראולקולא:">עיין הרב בדבר ופסק לחומרא ולקולא:</h2>

<h2 id="החבית–טריפההבחורה–כשירה...">החבית – טריפה, הבחורה – כשירה&#8230;</h2>

<h2 id="3001">3001</h2>

<h2 id="שנייםבאולרבלדין.מצאאחדמבעלי-הדיניןרגע-כושרוהניחלולרבשקל-כסףלתוךידו.נסתכלהרבבמהשבידוושאל:">שניים באו לרב לדין. מצא אחד מבעלי-הדינין רגע-כושר והניח לו לרב שקל-כסף לתוך ידו. נסתכל הרב במה שבידו ושאל:</h2>

<h2 id="מהזה">מה זה?</h2>

<h2 id="הסבירלובעלהשקלואמר:">הסביר לו בעל השקל ואמר:</h2>

<h2 id="רבימחראםירצההשםכשהרבניתתחיהתלךלשוקותביאצעצועזהלשםמידיתנולהבשרודגיםוכלטוב.">רבי, מחר, אם ירצה השם, כשהרבנית תחיה תלך לשוק ותביא צעצוע זה לשם, מיד יתנו לה בשר ודגים וכל טוב.</h2>

<h2 id="נהרופניושלהרבושאל:">נהרו פניו של הרב ושאל:</h2>

<h2 id="באמת">באמת?</h2>

<h2 id="החזירלוהלה:">החזיר לו הלה:</h2>

<h2 id="הןרבי.באמת.">הן, רבי. באמת.</h2>

<h2 id="פשטהרבאתידוואמר:">פשט הרב את ידו ואמר:</h2>

<h2 id="אם-כןתןעודתןעוד...">אם-כן, תן עוד, תן עוד&#8230;</h2>

<h2 id="3002">3002</h2>

<h2 id="מוכרשטרי-גורלותפגעבכבודושלהרב.זעםהרבוקללו:">מוכר שטרי-גורלות פגע בכבודו של הרב. זעם הרב וקללו:</h2>

<h2 id="יפולמצדךאלףורבבהמימינך–ואליךלאיגש...">&#8220;יפול מצדך אלף ורבבה מימינך – ואליך לא יגש&#8221;&#8230;</h2>

<h2 id="3003">3003</h2>

<h2 id="סוחרעשהכמהזמןבמדינות-היםושבלעיירתו.נכנסאלהרבלהקבילפניוואמרלוהרב:">סוחר עשה כמה זמן במדינות-הים ושב לעיירתו. נכנס אל הרב להקביל פניו, ואמר לו הרב:</h2>

<h2 id="הרבהניסיםונפלאותסיפרוליעלהנעשהשםבעולםהגדולואניחוששלגוזמאות.לפיכךהייתירוצהלשמועדבריםמפיךשאתהאישמהימן.">הרבה ניסים ונפלאות סיפרו לי על הנעשה שם, בעולם הגדול, ואני חושש לגוזמאות. לפיכך הייתי רוצה לשמוע דברים מפיך, שאתה איש מהימן.</h2>

<h2 id="אמרלוהסוחר:">אמר לו הסוחר:</h2>

<h2 id="אמתרביהרבהניסיםונפלאותנעשיםשם.לספרהכלאי-אפשר.דייךרבישאספרלךקצתמןהמקצת.עגלותגדולותמתהלכותשםבכלעירועירביוםובלילה.סוסיםאיןלהןבכוחהחשמלהןמהלכות.ורגעכמימרההןמביאותאותךמרחובאחדלשני.רכבותרצותשםמסוףהמדינהועדסופהביוםובלילה.אתהעולהלרכבתבגינשפרינגלאחרשעהאתהנמצאכברבעירהבירהבברלין.טלגרפיםעובדיםשםביוםובלילה.אדםכותבכאןמהשלבוחפץוכהרף-עיןבאהכתובלעיראחרת.טלפוניםעושיםשםשליחותםביוםובלילה.אדםעומדכאןומדברמהלךתקפרסהמכאןעומדחברוומקשיבובוברגעמגיעהדיבורמפיושלזהלאוזנושלזה...שמעהרבנענהואמר:">אמת, רבי;  הרבה ניסים ונפלאות נעשים שם. לספר הכל אי-אפשר. דייך, רבי, שאספר לך קצת מן המקצת. עגלות גדולות מתהלכות שם בכל עיר ועיר ביום ובלילה. סוסים אין להן, בכוח החשמל הן מהלכות. ורגע כמימרה הן מביאות אותך מרחוב אחד לשני. רכבות רצות שם מסוף המדינה ועד סופה ביום ובלילה. אתה עולה לרכבת בגינשפרינג, לאחר שעה אתה נמצא כבר בעיר הבירה, בברלין. טלגרפים עובדים שם ביום ובלילה. אדם כותב כאן מה שלבו חפץ, וכהרף-עין בא הכתוב לעיר אחרת. טלפונים עושים שם שליחותם ביום ובלילה. אדם עומד כאן ומדבר, מהלך ת&quot;ק פרסה מכאן עומד חברו ומקשיב, ובו ברגע מגיע הדיבור מפיו של זה לאוזנו של זה&#8230; שמע הרב, נענה ואמר:</h2>

<h2 id="באמתנסיםונפלאות.ברםהגידהנאלימהאסוןקרהאותםשםבעולםהגדולשהםאציםרציםכמטורפיםביוםובלילה...">באמת נסים ונפלאות. ברם, הגידה נא לי, מה אסון קרה אותם שם, בעולם הגדול, שהם אצים, רצים כמטורפים ביום ובלילה?&#8230;</h2>

<h2 id="3004">3004</h2>

<h2 id="ערביום-כיפורכּרעהרבלפניהשמשבשביללספוקמלקותכנהוג.נבהלהשמשואמרלו:">ערב יום-כיפור כּרע הרב לפני השמש בשביל לספוק מלקות, כנהוג. נבהל השמש ואמר לו:</h2>

<h2 id="רביכלוםאניההדיוטראוילכךרקאלהיםיגדלממךוהואיכּך...">רבי, כלום אני ההדיוט ראוי לכך? רק אלהים יגדל ממך והוא יכּך&#8230;</h2>

<h2 id="3005">3005</h2>

<h2 id="בשעתבין-השמשותעמדהרבלידהחלוןבביתווהוציאראשולרחוב.ניגשאליותלמידאחדוטפחלובאחוריו.נבהלהרבוהיפנהראשולראותמיהעזלעשותלוכך.נבהלגםהתלמידוהתחילהלשונומתלבטת:">בשעת בין-השמשות עמד הרב ליד החלון בביתו והוציא ראשו לרחוב. ניגש אליו תלמיד אחד וטפח לו באחוריו. נבהל הרב והיפנה ראשו לראות, מי העז לעשות לו כך. נבהל גם התלמיד והתחילה לשונו מתלבטת:</h2>

<h2 id="חייךרבישטעיתי...סבורהייתישהרבניתהיאזו...">חייך, רבי, שטעיתי&#8230; סבור הייתי, שהרבנית היא זו&#8230;</h2>

<h2 id="3006">3006</h2>

<h2 id="הרבהזקןמת.נמלכוהפרנסיםוהזמינולדרשהשלבחינהרבמןהחדשיםוארבעהתנאיםהיתנועמועוברלדרשה:שיהיודבריוקצריםשיהיודבריומענייניהיוםשיהיהחידושגדולבדבריוושיהיודבריודברי-אמת.">הרב הזקן מת. נמלכו הפרנסים והזמינו לדרשה של בחינה רב מן החדשים, וארבעה תנאים היתנו עמו עובר לדרשה: שיהיו דבריו קצרים, שיהיו דבריו מענייני היום, שיהיה חידוש גדול בדבריו ושיהיו דבריו דברי-אמת.</h2>

<h2 id="שבּתקודםמוסףעלההרבהחדשלבימהפתחואמר:">שבּת קודם מוסף עלה הרב החדש לבימה, פתח ואמר:</h2>

<h2 id="מוריורבותיאיןאנייודעאתהפרשהשלהיום...">מורי ורבותי, אין אני יודע את הפרשה של היום&#8230;</h2>

<h2 id="מידעלהאחריולבימהראש-הפרנסיםוהכריז:">מיד עלה אחריו לבימה ראש-הפרנסים והכריז:</h2>

<h2 id="תנוכבודלמורנוורבנובבת-אחתקייםכלארבעתהתנאיםשהתנינועמו.דבריוקצריםדבריומענייניהיוםהםחידושגדולישבדבריו:רבשאינויודעאתהפרשהשלהיוםודברי-אמתבפיו:באמתאיןהואיודע...">תנו כבוד למורנו ורבנו! בבת-אחת קיים כל ארבעת התנאים, שהתנינו עמו. דבריו קצרים; דבריו מענייני היום הם; חידוש גדול יש בדבריו: רב שאינו יודע את הפרשה של היום; ודברי-אמת בפיו: באמת אין הוא יודע&#8230;</h2>

<h2 id="3007">3007</h2>

<h2 id="מגידבאלעירולאהניחוהוהגבאיםלדרושבבית-הכנסתהגדול.חלשמחמתצערועלבוןוהזמיןאליורופאישראללרפאותו.בדקוהרופאשמעמפיומהשעשולוהגבאיםואמרלו:">מגיד בא לעיר, ולא הניחוהו הגבאים לדרוש בבית-הכנסת הגדול. חלש מחמת צער ועלבון, והזמין אליו רופא ישראל לרפאותו. בדקו הרופא, שמע מפיו מה שעשו לו הגבאים, ואמר לו:</h2>

<h2 id="חזקהעליךרבימגידשהכינותדרשהיפהעםהרבהדברי-צחות.ואנילהוטאחרידרשותיפותודברי-צחות.פתח-נאאפואפיךוהשמיענידרשתך.">חזקה עליך, רבי מגיד, שהכינות דרשה יפה עם הרבה דברי-צחות. ואני להוט אחרי דרשות יפות ודברי-צחות. פתח-נא אפוא פיך והשמיעני דרשתך.</h2>

<h2 id="שמחהמגידלעשותרצונושלהרופא.התחזקודרשלפניודרשתומתחילתהועדסופה–והוטבלו.אמרלוהרופא:">שמח המגיד לעשות רצונו של הרופא. התחזק ודרש לפניו דרשתו מתחילתה ועד סופה – והוטב לו. אמר לו הרופא:</h2>

<h2 id="הנהאתהרואהרבימגידפּלטתכלהזוהמהשהיתהבך–ומידהבראת...">הנה אתה רואה, רבי מגיד, פּלטת כל הזוהמה שהיתה בך – ומיד הבראת&#8230;</h2>

<h2 id="3008">3008</h2>

<h2 id="מגידנוודבאלעירוביקשלדרושבבית-המדרשהגדול.פּסקלוהגבאישכרמועט–זהובוחצי–והסכיםהמגיד.עלהלבימהעטףטליתוהניחראשועלידיו–ונרדם.תמהכלהקהל:">מגיד נווד בא לעיר וביקש לדרוש בבית-המדרש הגדול. פּסק לו הגבאי שכר מועט – זהוב וחצי, – והסכים המגיד. עלה לבימה, עטף טליתו, הניח ראשו על ידיו – ונרדם. תמה כל הקהל:</h2>

<h2 id="מהאירעלו">מה אירע לו?</h2>

<h2 id="לסוףהתנערהמגידהריםראשופתחפיוואמר:">לסוף התנער המגיד, הרים ראשו, פתח פיו ואמר:</h2>

<h2 id="מוריורבותיחלוםחלמתי.עליתילשמיםונכנסתילבית-דיןשלמעלהלראותבדינםשלחוטאים.הביאוהשמשיםחוטאאחדולימדעליוהקטיגורחובה:עברעלהלאושללאתשקרו.שקלווטרוהדיינים–ונתחייבהחוטאמלקותארבעים.הוציאוהוהשמשיםעל-מנתלקייםבודינווהביאוחוטאשני.קםהקטיגורולימדעליוחובה:עברעלהלאושללאתגנבו.שובשקלווטרוהדיינים–ונתחייבהחוטאמלקותארבעיםכפולותשתיים.הוציאוהוהשמשיםעל-מנתלקייםבודינווהביאוחוטאשלישי–מגידנווד.קפץהקטיגורוהתחילמרעישעולמות:הלהעברעלהלאושללאתחללואתדברהבּזהדרשתומכרבזהובוחצי–ומידנתרגשוכלהדייניםופהאחדהטילועליומלקותארבעיםכפולותשמונה...נבהלתימאד–והקיצותי.והריאנימתחנןאליכםמוריורבותיחוסועליוהוסיפולישכרדרשהעודזהובוחצישלאאתחייבחלילהגםאנוכימלקותכפולהשמונה...">מורי ורבותי, חלום חלמתי. עליתי לשמים ונכנסתי לבית-דין של מעלה לראות בדינם של חוטאים. הביאו השמשים חוטא אחד, ולימד עליו הקטיגור חובה: עבר על הלאו של &#8220;לא תשקרו&#8221;. שקלו וטרו הדיינים – ונתחייב החוטא מלקות ארבעים. הוציאוהו השמשים על-מנת לקיים בו דינו, והביאו חוטא שני. קם הקטיגור ולימד עליו חובה: עבר על הלאו של &#8220;לא תגנבו&#8221;. שוב שקלו וטרו הדיינים – ונתחייב החוטא מלקות ארבעים כפולות שתיים. הוציאוהו השמשים על-מנת לקיים בו דינו, והביאו חוטא שלישי – מגיד נווד. קפץ הקטיגור והתחיל מרעיש עולמות: הלה עבר על הלאו של &#8220;לא תחללו&#8221;, את דבר ה' בּזה, דרשתו מכר בזהוב וחצי, – ומיד נתרגשו כל הדיינים ופה אחד הטילו עליו מלקות ארבעים כפולות שמונה&#8230; נבהלתי מאד – והקיצותי. והרי אני מתחנן אליכם, מורי ורבותי, חוסו עלי והוסיפו לי שכר דרשה עוד זהוב וחצי, שלא אתחייב, חלילה, גם אנוכי מלקות כפולה שמונה&#8230;</h2>

<p>(מ' גרינוואלד, &#8220;מיטטיילונגען צור יידישען פאלקסקונדע&#8221; 1909, עמודים 94&#8211;91).</p>

<h2 id="3009">3009</h2>

<h2 id="מגידעמדעלהבימהודרש.פתאוםנשמענחרושלאחדמןהציבור.פנההמגידלשמששעמדלידוואמרלושיירדויעיראתהישן.סירבהשמשוהחזירלו:">מגיד עמד על הבימה ודרש. פתאום נשמע נחרו של אחד מן הציבור. פנה המגיד לשמש, שעמד לידו, ואמר לו, שיירד ויעיר את הישן. סירב השמש והחזיר לו:</h2>

<h2 id="רבימגידמהעניינילכאןכלוםאנייִשנתיאותואתהיִשנתאותורדהאתהוהעירהאותו...">רבי מגיד, מה ענייני לכאן? כלום אני יִשנתי אותו? אתה יִשנת אותו, רדה אתה והעירה אותו&#8230;</h2>

<h2 id="3010">3010</h2>

<h2 id="מגידדרשבגנותםשלמחללישבתותבפרהסיהוהיתרהבהםשבגללעבירהזותולעתםלאתמותואישםלאתכבה.">מגיד דרש בגנותם של מחללי שבתות בפרהסיה והיתרה בהם, שבגלל עבירה זו &#8220;תולעתם לא תמות ואישם לא תכבה&#8221;.</h2>

<h2 id="למחרחזרעלפתחינדיביםלקבלשכרדרשהכנהוגולאפסחגםעלפתחושלעברייןמפורסםשהיתהחנותופתוחהשבעהימיםבשבוע.קיבלוהעברייןבסברפניםיפותהעניקלונדבההגונהוהחזיקלוטובהעלהדרשהשדרשאתמול.נהנההמגידשהחזירולמוטבוכדילהנותגםאותואמרלו:">למחר חזר על פתחי נדיבים לקבל שכר דרשה, כנהוג, ולא פסח גם על פתחו של עבריין מפורסם, שהיתה חנותו פתוחה שבעה ימים בשבוע. קיבלו העבריין בסבר פנים יפות, העניק לו נדבה הגונה והחזיק לו טובה על הדרשה, שדרש אתמול. נהנה המגיד, שהחזירו למוטב, וכדי להנות גם אותו אמר לו:</h2>

<h2 id="אשריךשאתהחוזרבתשובה.עכשיוזדונותנעשותלךכזכויות.">אשריך, שאתה חוזר בתשובה. עכשיו זדונות נעשות לך כזכויות.</h2>

<h2 id="נענההעברייןואמר:">נענה העבריין ואמר:</h2>

<h2 id="חסושלוםרבימגיד.איןדעתיכלללחזורבתשובה.אלאמחמתדרשתךהיפהודאייחזרובתשובהחנווניםאחריםונמצאאנינשכר:לפחותיוםאחדבשבועלאיתחרובי...">חס ושלום רבי מגיד. אין דעתי כלל לחזור בתשובה. אלא מחמת דרשתך היפה ודאי יחזרו בתשובה חנוונים אחרים, ונמצא אני נשכר: לפחות יום אחד בשבוע לא יתחרו בי&#8230;</h2>

<h2 id="3011">3011</h2>

<h2 id="מגידדרשבשבתבגנותהממון.סייםואמר:">מגיד דרש בשבת בגנות הממון. סיים ואמר:</h2>

<h2 id="ממוןאינואלאאשפּה.">ממון אינו אלא אשפּה.</h2>

<h2 id="למחרבאלאחדמעשיריהעדהלבקשמאתונדבה.אמרלוהעשיר:">למחר בא לאחד מעשירי העדה לבקש מאתו נדבה. אמר לו העשיר:</h2>

<h2 id="איהפיךאתמולאמרתשממוןאינואלאאשפה.">איה פיך?  אתמול אמרת, שממון אינו אלא אשפה.</h2>

<h2 id="החזירלוהמגיד:">החזיר לו המגיד:</h2>

<h2 id="אמרתיואומר.אבלאשריהגבראשרמילאכיסואשפהזו...">אמרתי ואומר. אבל אשרי הגבר, אשר מילא כיסו אשפה זו&#8230;</h2>

<h2 id="3012">3012</h2>

<h2 id="מלמדהלךלכפרקנהפרהוהביאהלביתו.נכנסאצלוחברוראהאתהפרהואמרלו:">מלמד הלך לכפר, קנה פרה והביאה לביתו. נכנס אצלו חברו, ראה את הפרה ואמר לו:</h2>

<h2 id="מקחךמקחיפה:בהמהכשירה.">מקחך מקח יפה: בהמה כשירה.</h2>

<h2 id="תמההמלמד:">תמה המלמד:</h2>

<h2 id="סלקאדעתךשאכניסחלילהבהמהטמאהלביתי">סלקא דעתך, שאכניס, חלילה, בהמה טמאה לביתי?</h2>

<h2 id="החזירלוחברו:">החזיר לו חברו:</h2>

<h2 id="חסושלוםאלאמסתכלאניבפרתךורואה:זוכשירהלמהדריןמןהמהדריןשאינהלאבשרולאחלב...">חס ושלום! אלא מסתכל אני בפרתך ורואה: זו כשירה למהדרין מן המהדרין שאינה לא בשר ולא חלב&#8230;</h2>

<h2 id="ד">[ד]</h2>

<h2 id="3013">3013</h2>

<h2 id="מוכסןשבלביתומןהעירעגוםוזעף.ראתהאשתושלבורעעליוואמרהלו:">מוכסן שב לביתו מן העיר עגום וזעף. ראתה אשתו, שלבו רע עליו, ואמרה לו:</h2>

<h2 id="מהדבררעאירעלך">מה דבר רע אירע לך?</h2>

<h2 id="נאנחהמוכסןואמר:">נאנח המוכסן ואמר:</h2>

<h2 id="שמועהרעהשמעתיבעיר:משיחעתידלבוא...מהנעשהלשדותינוולכלהרכושאשרעשינופה">שמועה רעה שמעתי בעיר: משיח עתיד לבוא&#8230; מה נעשה לשדותינו ולכל הרכוש, אשר עשינו פה?</h2>

<h2 id="ניחמהאותואשתוואמרהלו:">ניחמה אותו אשתו ואמרה לו:</h2>

<h2 id="צערשל-חינםאתהמצטער.צדיקיםיעמדובפרץולאיתנולולמשיחלבוא...">צער של-חינם אתה מצטער. צדיקים יעמדו בפרץ, ולא יתנו לו למשיח לבוא&#8230;</h2>

<h2 id="נוסחאחר:">[נוסח אחר:</h2>

<p>##&#8230; ניחמה אותו האשה ואמרה לו:</p>

<h2 id="צערשל-חינםאתהמצטער.צדיקיםיבטלואתהגזירהמעלינוומעלכלישראלואתהגוייםיעלולארץ-ישראל...">צער של-חינם אתה מצטער. צדיקים יבטלו את הגזירה מעלינו ומעל כל ישראל, ואת הגויים יעלו לארץ-ישראל&#8230;</h2>

<h2 id="נוסחשלישי:">נוסח שלישי:</h2>

<p>##&#8230; ניחמה אותו האשה ואמרה לו:</p>

<h2 id="זוכראתהאחריתושלהפריץשביקשלעשותרעהעמנוהצדיקהתפללעליושימותוהואמת.קוםועלהלצדיקוהעלהלופדיוןויעשהאםירצההשםגםלמשיחמהשעשהלאותורשע...">זוכר אתה אחריתו של &#8220;הפריץ&#8221;, שביקש לעשות רעה עמנו? הצדיק התפלל עליו שימות, והוא מת. קום ועלה לצדיק והעלה לו &#8220;פדיון&#8221;, ויעשה, אם ירצה השם, גם למשיח מה שעשה לאותו רשע&#8230;]</h2>

<p>(עיין כרך ראשון, סימן 957; ועיין גם &#8220;ציונים&#8221; לסימן שלפנינו).</p>

<h2 id="3014">3014</h2>

<h2 id="בשעתשולחןשלשבתפרשתעקבאמרהרבי:">בשעת &#8220;שולחן&#8221; של שבת פרשת עקב אמר הרבי:</h2>

<h2 id="נאמרבפרשתהשבוע:ונתתימטרארצכםבעתווזהרמזשבשנתתרמיבואאםירצההשםמשיח:מטרבגימטריהתרמ.">נאמר בפרשת השבוע: &#8220;ונתתי מטר ארצכם בעתו&#8221;, וזה רמז, שבשנת תר&#8220;מ יבוא, אם ירצה השם, משיח: &#8220;מטר&#8221; בגימטריה תר&#8221;מ.</h2>

<h2 id="היהשםמשכילאחדנענהואמר:">היה שם משכיל אחד, נענה ואמר:</h2>

<h2 id="רבימטרכותביםבטיתולאבתיו.">רבי, &#8220;מטר&#8221; כותבים בטי&#8220;ת ולא בתי&#8221;ו.</h2>

<h2 id="הקפידהרביוהחזיר:">הקפיד הרבי והחזיר:</h2>

<h2 id="שמאבדיקדוקאתהאומרלקפחדבריקבלה...">שמא בדיקדוק אתה אומר לקפח דברי קבלה?&#8230;</h2>

<h2 id="3015">3015</h2>

<h2 id="ישבוחסידיבּלזוהטיבולבםושרוברוךאלהינושבּראנולכבודו.קםאחדמןהמסובּיםמזגכוסוואמר:">ישבו חסידי בּלז והטיבו לבם ושרו &#8220;ברוך אלהינו, שבּראנו לכבודו&#8221;. קם אחד מן המסובּים, מזג כוסו ואמר:</h2>

<h2 id="אילוחלילהבּראנולכבודוליטאיםמההיינועושיםעכשיושבּראנולכבודופולניםבואוונשבּחונהללונשתהונשמח.">אילו, חלילה, בּראנו לכבודו ליטאים, מה היינו עושים? עכשיו, שבּראנו לכבודו פולנים, בואו ונשבּח ונהלל ונשתה ונשמח.</h2>

<h2 id="ענוואמרוכלהמסובּים:">ענו ואמרו כל המסובּים:</h2>

<h2 id="ברוךאלהינושבּראנולכבודופולנים.">&#8220;ברוך אלהינו, שבּראנו לכבודו פולנים&#8221;.</h2>

<h2 id="ושתוושמחו.">ושתו ושמחו.</h2>

<h2 id="חזראותודרשןומזגכוסוואמר:">חזר אותו דרשן ומזג כוסו ואמר:</h2>

<h2 id="אילוחלילהבּראנולכבודומתנגדיםמההיינועושיםעכשיושבּראנולכבודוחסידיםבואוונשבחונהללונשתהונשבחכפליים.">אילו חלילה, בּראנו לכבודו מתנגדים, מה היינו עושים? עכשיו, שבּראנו לכבודו חסידים, בואו ונשבח ונהלל ונשתה ונשבח כפליים.</h2>

<h2 id="ענוואמרוכלהמסובּים:">ענו ואמרו כל המסובּים:</h2>

<h2 id="ברוךאלהינושבּראנולכבודוחסידים.">&#8220;ברוך אלהינו, שבּראנו לכבודו חסידים&#8221;.</h2>

<h2 id="ושתוושמחוכפליים.">ושתו ושמחו כפליים.</h2>

<h2 id="מזגהדרשןכוסושלישיתוחזרואמר:">מזג הדרשן כוסו שלישית וחזר ואמר:</h2>

<h2 id="אילוחלילהבּראנולכבודוטשורטקוביםסאדאגוריםהוסייאטיניםמההיינועושיםעכשיושבּראנולכבודובּלזאיםבואוונשבחונהללונשתהונשמחכפלי-כפליים.">אילו, חלילה, בּראנו לכבודו טשורטקובים, סאדאגורים, הוסייאטינים, מה היינו עושים? עכשיו, שבּראנו לכבודו בּלזאים, בואו ונשבח ונהלל ונשתה ונשמח כפלי-כפליים.</h2>

<h2 id="מידקפצוכלהמסובּיםעלרגליהםרקדוושרו:">מיד קפצו כל המסובּים על רגליהם, רקדו ושרו:</h2>

<h2 id="ברוךאלהינושבּראנולכבודובּלזאיםבּלזאיםבּלזאים.">&#8220;ברוך אלהינו, שבּראנו לכבודו בּלזאים, בּלזאים, בּלזאים&#8221;.</h2>

<h2 id="ושתוושתוושתו...">ושתו, ושתו, ושתו&#8230;</h2>

<h2 id="3016">3016</h2>

<h2 id="גוייםרשעיםפרעובישראלואמרחסידלחברו:">גויים רשעים פרעו בישראל, ואמר חסיד לחברו:</h2>

<h2 id="איהרבּךשופכיםדמםשלאחינובני-ישראלכמיםוהואשותק">איה רבּך? שופכים דמם של אחינו בני-ישראל כמים, והוא שותק!</h2>

<h2 id="השיבלוחברו:">השיב לו חברו:</h2>

<h2 id="ואיהרבּךשלךלמההואשותק">ואיה רבּך שלך? למה הוא שותק?</h2>

<h2 id="החזירהראשון:">החזיר הראשון:</h2>

<h2 id="חסושלוםרבישליאינושותק.הואהזמיןלבית-דיןשלמעלהאתשרהשלהמלכותהרשעהוניצחובדין.">חס ושלום! רבי שלי אינו שותק. הוא הזמין לבית-דין של מעלה את שרה של המלכות הרשעה וניצחו בדין.</h2>

<h2 id="תמההשני:">תמה השני:</h2>

<h2 id="אם-כןלמהאיןהפרעותפוסקות">אם-כן, למה אין הפרעות פוסקות?</h2>

<h2 id="הסבירהראשון:">הסביר הראשון:</h2>

<h2 id="רשעזהבמירדועומדואינומקייםפסק-הדין...">רשע זה במירדו עומד ואינו מקיים פסק-הדין&#8230;</h2>

<h2 id="3017">3017</h2>

<h2 id="סוחרמפורסםבאאצלצדיקליטולעצההימנו:">סוחר מפורסם בא אצל צדיק ליטול עצה הימנו:</h2>

<h2 id="הבריותאומדיםאותועדייןבעשירותמופלגת.אבלהואעצמוכבריודעשאיןלוכלום.מהתקנתו">הבריות אומדים אותו עדיין בעשירות מופלגת. אבל הוא עצמו כבר יודע, שאין לו כלום. מה תקנתו?</h2>

<h2 id="שאלהצדיק:">שאל הצדיק:</h2>

<h2 id="מיגילהלךרזזהשאיןלךכלום">מי גילה לך רז זה, שאין לך כלום?</h2>

<h2 id="אמרהסוחר:">אמר הסוחר:</h2>

<h2 id="רביפנקסיגילולירזזה.">רבי, פנקסי גילו לי רז זה.</h2>

<h2 id="החזירלוהצדיק:">החזיר לו הצדיק:</h2>

<h2 id="תקנתךשתשרוףפנקסיך...">תקנתך, שתשרוף פנקסיך&#8230;</h2>

<h2 id="3018">3018</h2>

<h2 id="בנושלצדיקיצאלתרבותרעהוהיהמצעראתאביו.פעםאחתיצאהצדיקמביתולשוקוראה:גויובנובחורצעירמטפליםיחדיובסוסם.הטיחהצדיקדבריםכלפימעלהוקבל:">בנו של צדיק יצא לתרבות רעה והיה מצער את אביו. פעם אחת יצא הצדיק מביתו לשוק וראה: גוי ובנו, בחור צעיר, מטפלים יחדיו בסוסם. הטיח הצדיק דברים כלפי מעלה וקבל:</h2>

<h2 id="רבונושל-עולםלמהזכההגויבעיניךשיהיהלובןכמותוולמהלאזכיתיאניבעיניךשיהיהליבןכמותי...">רבונו של-עולם, למה זכה הגוי בעיניך, שיהיה לו בן כמותו, ולמה לא זכיתי אני בעיניך, שיהיה לי בן כמותי?&#8230;</h2>

<h2 id="ה">[ה]</h2>

<h2 id="3019">3019</h2>

<h2 id="מתפילתושלבחור:">מתפילתו של בחור:</h2>

<h2 id="אלהיואלהיאבותיתבואלפניךתפילתיואלתתעלםמתחינתי.בראתבעולמךעגלותבליסוסיםטלגרפיםבליחוטיםשמלותבליאריגצדיקיםבלילבועשיריםבליממון.עשהנאעמדיחסדורחמיםובראלינדוניהבליאשה...">&#8220;אלהי ואלהי אבותי, תבוא לפניך תפילתי, ואל תתעלם מתחינתי. בראת בעולמך עגלות בלי סוסים, טלגרפים בלי חוטים, שמלות בלי אריג, צדיקים בלי לב ועשירים בלי ממון. עשה נא עמדי חסד ורחמים וברא לי נדוניה בלי אשה&#8221;&#8230;</h2>

<h2 id="3020">3020</h2>

<h2 id="אמרשדכןלבחורבּררן:">אמר שדכן לבחור בּררן:</h2>

<h2 id="התפארנאעלי.הפעםישלישידוך–כפתורופרח:מיוחסתמלומדתונדוניה–עשרתאלפים.">התפאר נא עלי. הפעם יש לי שידוך – כפתור ופרח: מיוחסת, מלומדת, ונדוניה – עשרת אלפים.</h2>

<h2 id="נהנההבחורואמר:">נהנה הבחור ואמר:</h2>

<h2 id="מודהאני:אלההםדבריםהמתקבליםעלהדעת...ישלךבידךגםצילומהשלהבחורה">מודה אני: אלה הם דברים, המתקבלים על הדעת&#8230; יש לך בידך גם צילומה של הבחורה?</h2>

<h2 id="החזירלוהשדכן:">החזיר לו השדכן:</h2>

<h2 id="יקירילנדוניהשלעשרתאלפיםאיןמצרפיםצילומים...">יקירי, לנדוניה של עשרת אלפים אין מצרפים צילומים&#8230;</h2>

<h2 id="3021">3021</h2>

<h2 id="בחורחובשבית-המדרשהלךלראותכּלהשייעדלוהשדכן.אמרלואביו:">בחור חובש בית-המדרש הלך לראות כּלה, שייעד לו השדכן. אמר לו אביו:</h2>

<h2 id="אףאניאלךעמך.עליךאיןלסמוך.תורתךאומנותךועיניךנשואותלשמים.">אף אני אלך עמך. עליך אין לסמוך. תורתך אומנותך ועיניך נשואות לשמים.</h2>

<h2 id="הסכיםהבחורוהלכושניהםיחדיו.">הסכים הבחור והלכו שניהם יחדיו.</h2>

<h2 id="נכנסההמדוברת:בחורהרבת-בשרובעלתידייםורגליים.נתלהבהבחורולחשלאביו:">נכנסה המדוברת: בחורה רבת-בשר ובעלת ידיים ורגליים. נתלהב הבחור ולחש לאביו:</h2>

<h2 id="אבאכּולהשלי...">אבא, כּולה שלי?&#8230;</h2>

<h2 id="3022">3022</h2>

<h2 id="בחורבנושלסייסהוזמןלביתהשלבחורהלשםשידוךומחמתמוראשמאיכּשלבלשונוישבושתקולאנשתתףעםהמחותניםבשיחה.">בחור, בנו של סייס, הוזמן לביתה של בחורה לשם שידוך, ומחמת מורא, שמא יכּשל בלשונו, ישב ושתק ולא נשתתף עם המחותנים בשיחה.</h2>

<h2 id="והשיחהשלהמחותניםקפצהמענייןלענייןופגעהבפרשתסוסים.">והשיחה של המחותנים קפצה מעניין לעניין ופגעה בפרשת סוסים.</h2>

<h2 id="לאשלטהבחורברוחופתחפיוואמר:">לא שלט הבחור ברוחו, פתח פיו ואמר:</h2>

<h2 id="סוסיםהניחולי.כלימיגדלתיביןהסוסים.">סוסים? הניחו לי. כל ימי גדלתי בין הסוסים.</h2>

<h2 id="לחשאחדמןהמחותניםואמרלשכניו:">לחש אחד מן המחותנים ואמר לשכניו:</h2>

<h2 id="ראומהנסנעשהלבחורנו.כל-זמןשדיברנועלבני-אדםשתקכסוסכיווןשהגענולסוסיםמידהתחילמדברכבן-אדם...">ראו, מה נס נעשה לבחורנו. כל-זמן שדיברנו על בני-אדם, שתק כסוס; כיוון שהגענו לסוסים, מיד התחיל מדבר כבן-אדם&#8230;</h2>

<h2 id="3023">3023</h2>

<h2 id="ההואשהיתהלובתגיבּנתוחיגרתובאאצלושדכןוהציעלוחתןבשבילה.סירבהאב:">ההוא שהיתה לו בת גיבּנת וחיגרת ובא אצלו שדכן והציע לו חתן בשבילה. סירב האב:</h2>

<h2 id="הבחוראינונראהלו.">הבחור אינו נראה לו.</h2>

<h2 id="תמההשדכן:">תמה השדכן:</h2>

<h2 id="שמאראיתאותובחורמימיך">שמא ראית אותו בחור מימיך?</h2>

<h2 id="החזירהאב:">החזיר האב:</h2>

<h2 id="מהצורךישלילראותאותודיישהואמבקשלישאאתבתי...">מה צורך יש לי לראות אותו? דיי, שהוא מבקש לישא את בתי&#8230;</h2>

<h2 id="3024">3024</h2>

<h2 id="בחוראוכל-ימיםנעשהמקורבלבתושלבעל-הבית.">בחור &#8220;אוכל-ימים&#8221; נעשה &#8220;מקורב&#8221; לבתו של בעל-הבית.</h2>

<h2 id="אמרלה:">אמר לה:</h2>

<h2 id="בבקשהממךשתתנילילא-כלום.">בבקשה ממך, שתתני לי לא-כלום.</h2>

<h2 id="לאהבינההבחורהושאלה:לא-כלוםלמהלך">לא הבינה הבחורה ושאלה: לא-כלום למה לך?</h2>

<h2 id="החזירלההבחור:">החזיר לה הבחור:</h2>

<h2 id="חבלשלאלמדתתורהכמוני.אילולמדתתורהכמוניהייתיודעתשאמרו:נשיקהולא-כלוםהיא...">חבל, שלא למדת תורה כמוני. אילו למדת תורה כמוני, היית יודעת, שאמרו: &#8220;נשיקה ולא-כלום היא&#8221;&#8230;</h2>

<h2 id="3025">3025</h2>

<h2 id="בחורארסלובחורהולאחרזמןנתבטלוהארוסין.אמרהבחורלאביו:אבאאניחייבחמישיםרובלמחירהטבעתשקניתילהלזושהיתהארוסתיואיןבידילשלם.שלםנאאתה.תמההאב:">בחור ארס לו בחורה, ולאחר זמן נתבטלו הארוסין. אמר הבחור לאביו: אבא, אני חייב חמישים רובל מחיר הטבעת, שקניתי לה לזו, שהיתה ארוסתי, ואין בידי לשלם. שלם נא אתה. תמה האב:</h2>

<h2 id="חמישיםרובלבזבזןאתהבני.">חמישים רובל? בזבזן אתה, בני.</h2>

<h2 id="החזירהבן:">החזיר הבן:</h2>

<h2 id="אבאלאפחותממאתייםנשישקותנשקתילהכשהיתהארוסתיוהריזהרבערובלהנשיקה.">אבא, לא פחות ממאתיים נשישקות נשקתי לה כשהיתה ארוסתי, והרי זה רבע רובל הנשיקה.</h2>

<h2 id="נענההאבואמרלו:">נענה האב ואמר לו:</h2>

<h2 id="רבערובלהנשיקה–מחירלאגדוליותרמדי.אף-על-פי-כןבזבזןאתהבני:הנשיקותמרובותיותרמדי...">רבע רובל הנשיקה – מחיר לא גדול יותר מדי. אף-על-פי-כן בזבזן אתה, בני: הנשיקות מרובות יותר מדי&#8230;</h2>

<h2 id="3026">3026</h2>

<h2 id="שאלולבעל-לשון:">שאלו לבעל-לשון:</h2>

<h2 id="מהשםקוראיםלאהבהחופשית">מה שם קוראים ל&#8220;אהבה חופשית&#8221;?</h2>

<h2 id="החזירבעל-הלשון:">החזיר בעל-הלשון:</h2>

<h2 id="שםאינייודעהסבּראנייודע:ונותניםרשותזהלזה">שם איני יודע; הסבּר אני יודע: &#8220;ונותנים רשות זה לזה&#8221;</h2>

<h2 id="3027">3027</h2>

<h2 id="חתןכתבלכלתומכתבי-אהבהמתוךאיגרון.אףהיאעשתהכמותוומתוךאותואיגרוןהחזירהלומכתבי-אהבה.">חתן כתב לכלתו מכתבי-אהבה מתוך איגרון. אף היא עשתה כמותו, ומתוך אותו איגרון החזירה לו מכתבי-אהבה.</h2>

<h2 id="ערב-פסחקיבלהמאתומכתבארוךלכבודיום-טוב.">ערב-פסח קיבלה מאתו מכתב ארוך לכבוד יום-טוב.</h2>

<h2 id="החזירההיאלובו-ביום:">החזירה היא לו בו-ביום:</h2>

<h2 id="ערב-פסחהיוםואניטרודהבהכנותליום-טוב.עייןתשובתךמעבר-לדף...">&#8220;ערב-פסח היום, ואני טרודה בהכנות ליום-טוב. עיין תשובתך מעבר-לדף&#8221;&#8230;</h2>

<h2 id="3028">3028</h2>

<h2 id="אמרהכלהלחתנה:">אמרה כלה לחתנה:</h2>

<h2 id="אנימסתפקתבלחםומיםובלבדשאהבתךלאתסורממנילעולמים.אםגםאתהכך–היינויכוליםלהיכנסלחופהמיד.">אני מסתפקת בלחם ומים, ובלבד שאהבתך לא תסור ממני לעולמים. אם גם אתה כך – היינו יכולים להיכנס לחופה מיד.</h2>

<h2 id="החזירלההחתן:">החזיר לה החתן:</h2>

<h2 id="אנימסכיםאבלבתנאיאחד:עליךתהאדאגתלחםועלי–דאגתמים...">אני מסכים, אבל בתנאי אחד: עליך תהא דאגת לחם, ועלי – דאגת מים&#8230;</h2>

<h2 id="3029">3029</h2>

<h2 id="בחורהצמלהעדשהלביןראשה–והינומהלאעלתהעליו.פתאוםקרהאותהאסון:הסטודנטהדיירשבביתאביהשבפעםאחתממסיבתחבריםמלאוגדוש.וכשנזדמנההיאלידוואיןאישעמהבביתלאפיטפטביצרו–ואנסה.">בחורה צמלה עד שהלבין ראשה – והינומה לא עלתה עליו. פתאום קרה אותה אסון: הסטודנט הדייר שבבית אביה שב פעם אחת ממסיבת חברים &#8220;מלא וגדוש&#8221;. וכשנזדמנה היא לידו ואין איש עמה בבית, לא פיטפט ביצרו – ואנסה.</h2>

<h2 id="למחר-למחרתייםדנואותוחבריווגזרו:">למחר-למחרתיים דנו אותו חבריו וגזרו:</h2>

<h2 id="ישתהבעציצו.">ישתה בעציצו.</h2>

<h2 id="הישחהנדוןראשווהסכים.מידהסכימהגםהיא.קראועליה:">הישח הנדון ראשו והסכים. מיד הסכימה גם היא. קראו עליה:</h2>

<h2 id="אודךכיעניתיניותהילילישועה...">&#8220;אודך כי עניתיני, ותהי לי לישועה&#8221;&#8230;</h2>

<h2 id="3030">3030</h2>

<h2 id="בחורנשאבחורהבחזקתבתולההובררשמקחוהיהמקח-טעות...הציקלהכלהלילהוהגידהלואתכללבה:">בחור נשא בחורה בחזקת בתולה, הוברר, שמקחו היה מקח-טעות&#8230; הציק לה כל הלילה, והגידה לו את כל לבה:</h2>

<h2 id="פלוניחברךוידידך...">פלוני חברך וידידך&#8230;</h2>

<h2 id="השכיםהבעלהצעירבבוקרוכתבלאותוחברוידיד:">השכים הבעל הצעיר בבוקר וכתב לאותו חבר וידיד:</h2>

<h2 id="להוויידועלךמנוולשבמנווליםשהיאסיפּרהליהכלואניאוסרעליךלדרוךעלמפתןביתימעתהועדעולם.">&#8220;להווי ידוע לך, מנוול שבמנוולים, שהיא סיפּרה לי הכל, ואני אוסר עליך לדרוך על מפתן ביתי מעתה ועד עולם&#8221;.</h2>

<h2 id="בוביוםבאהתשובהמאותוהאיש:">בו ביום באה תשובה מאותו האיש:</h2>

<h2 id="קיבלתיאתהחוזרשלך.">&quot;קיבלתי את החוזר שלך.</h2>

<h2 id="בכבודרבפלוניבן-פלוני...">בכבוד רב, פלוני בן-פלוני&quot;&#8230;</h2>

<h2 id="3031">3031</h2>

<h2 id="ההואשגילגלהרבהזמןעםאשתוהזקנהוהיא–לאחיהולאמתה.שילדהמתהלכתבבית.">ההוא שגילגל הרבה זמן עם אשתו הזקנה, והיא – לא חיה ולא מתה. שילדה מתהלכת בבית.</h2>

<h2 id="יוםמימיםפגשבעל-השילדהאתיקותיאלשדכןברחוב.נטפלאליוואמרלו:">יום מימים פגש בעל-השילדה את יקותיאל שדכן ברחוב. נטפל אליו ואמר לו:</h2>

<h2 id="מסתכלאניבךורואהשעיניךמושפלותלקרקעכאדםהמבקשדברואינומוצא.הגידהנאלימהאתהמבקש">מסתכל אני בך ורואה, שעיניך מושפלות לקרקע כאדם המבקש דבר ואינו מוצא. הגידה נא לי, מה אתה מבקש?</h2>

<h2 id="השיביקותיאל:">השיב יקותיאל:</h2>

<h2 id="פרנסהאנימבקשואינימוצא.">פרנסה אני מבקש, ואיני מוצא.</h2>

<h2 id="אמרלובעל-השילדה:">אמר לו בעל-השילדה:</h2>

<h2 id="אםפרנסהאתהמבקשעשהעמדיטובהואשלםשכרךבעיןיפה.החליפהליאתהזקנהשליבשתייםצעירות...">אם פרנסה אתה מבקש, עשה עמדי טובה, ואשלם שכרך בעין יפה. החליפה לי את הזקנה שלי בשתיים צעירות&#8230;</h2>

<h2 id="3032">3032</h2>

<h2 id="היתהמסיבהשלחשוביםואנשי-מעשהוישבזקןאחדלפניאשהצעירהוהאירפניםאליה.רמזאחדמןהמסיבהלחברוושאל:">היתה מסיבה של חשובים ואנשי-מעשה, וישב זקן אחד לפני אשה צעירה והאיר פנים אליה. רמז אחד מן המסיבה לחברו ושאל:</h2>

<h2 id="מהלולזקןזהולצעירהזו">מה לו לזקן זה ולצעירה זו?</h2>

<h2 id="השיבהלה:">השיב הלה:</h2>

<h2 id="שלרבנותםהיא.">של רבנו תם היא.</h2>

<h2 id="לאהביןהראשוןושאל:">לא הבין הראשון ושאל:</h2>

<h2 id="פירוש">פירוש?</h2>

<h2 id="החזירלוהשני:">החזיר לו השני:</h2>

<h2 id="שמאאיןאתהיודעשתחילהמניחיםתפיליןראשונות–שלרשיואחר-כךמניחיםתפיליןשניות–שלרבנותםאףזושנייההיאלו.">שמא אין אתה יודע, שתחילה מניחים תפילין ראשונות – של רש&quot;י, ואחר-כך מניחים תפילין שניות – של רבנו תם? אף זו שנייה היא לו.</h2>

<h2 id="3033">3033</h2>

<h2 id="אשהקבלהלפניהרב:">אשה קבלה לפני הרב:</h2>

<h2 id="חייםאיןלהעםבעלה:אלהוקללהפיוכלהיום.">חיים אין לה עם בעלה: אלה וקללה פיו כל היום.</h2>

<h2 id="אמרלההרב:">אמר לה הרב:</h2>

<h2 id="אםלעצתיתשמעיאלתשימילב.הואיקללואתתשתקיומאליויחדלכיייעףוייגע.">אם לעצתי תשמעי, אל תשימי לב. הוא יקלל, ואת תשתקי, ומאליו יחדל, כי ייעף וייגע.</h2>

<h2 id="הסכימההאשהנענתהואמרה:">הסכימה האשה, נענתה ואמרה:</h2>

<h2 id="רביחכםאתהחכמתמלאךהאלהיםוכדבריךאעשה.ימחשמווזכרוינבחככלבתיפּקעמרירתויצעקוייחנקיבואועליוכלמדווימצריםתדבקלשונולחיכותטלטלהוהקדחתיומםולילהתרדפהוקללתאלהיםבכלאשריפנה–ואניאשתוקולאאפצהפי...">רבי, חכם אתה חכמת מלאך האלהים, וכדבריך אעשה. ימח שמו וזכרו, ינבח ככלב, תיפּקע מרירתו, יצעק וייחנק, יבואו עליו כל מדווי מצרים, תדבק לשונו לחיכו, תטלטלהו הקדחת יומם ולילה, תרדפהו קללת אלהים בכל אשר יפנה – ואני אשתוק, ולא אפצה פי&#8230;</h2>

<h2 id="3034">3034</h2>

<h2 id="אמרועליהעלאשתושלאלימלךאיש-נעמישהיתהאשהרעהוהיההואמוסרדינולשמיםוקובל:">אמרו עליה על אשתו של אלימלך איש-נעמי, שהיתה אשה רעה, והיה הוא מוסר דינו לשמים וקובל:</h2>

<h2 id="ריבונושל-עולםבנוהגשבעולםפרחיםגדליםעלראשיהןשלנשיםובעליהןנהנים.ואילואנילאזכיתיאפילולכךשיהאעשבגדלעלראשהשלאשתי...">ריבונו של-עולם, בנוהג שבעולם פרחים גדלים על ראשיהן של נשים, ובעליהן נהנים. ואילו אני לא זכיתי אפילו לכך, שיהא עשב גדל על ראשה של אשתי&#8230;</h2>

<h2 id="3035">3035</h2>

<h2 id="היהמישאמר:">היה מי שאמר:</h2>

<h2 id="שטרטובואשהרעהשניהםאינםאובדיםעדהעולם.">שטר טוב ואשה רעה שניהם אינם אובדים עד העולם.</h2>

<h2 id="שמעליצןאחדנענהואמר:">שמע ליצן אחד, נענה ואמר:</h2>

<h2 id="אף-על-פי-כןישהבדלביןזהלזו:שטראתהיודעמימניחידועליואשהאיאתהיודעמימניחידועליה...">אף-על-פי-כן יש הבדל בין זה לזו: שטר אתה יודע, מי מניח ידו עליו; אשה אי אתה יודע, מי מניח ידו עליה&#8230;</h2>

<h2 id="3036">3036</h2>

<h2 id="שאלולחכם:">שאלו לחכם:</h2>

<h2 id="כשהיהאדםהראשוןיוצאלטייליחידיומאחרלשובמההיתהחוהעושהלו">כשהיה אדם הראשון יוצא לטייל יחידי ומאחר לשוב, מה היתה חוה עושה לו?</h2>

<h2 id="החזירהחכם:">החזיר החכם:</h2>

<h2 id="ראשית-כלהיתהמונהצלעותיושמאשובניטלהאחתמהן...">ראשית-כל היתה מונה צלעותיו, שמא שוב ניטלה אחת מהן&#8230;</h2>

<h2 id="3037">3037</h2>

<h2 id="תלמיד-חכםאחדנעשתהלושעתודחוקהנמלךוהלךלאפריקישבדרום.עשהשםשנה-שנתייםויצאעליורינוןשמצויהלואשהמבנותהזוּלוּ.אמרולו:">תלמיד-חכם אחד נעשתה לו שעתו דחוקה, נמלך והלך לאפריקי שבדרום. עשה שם שנה-שנתיים ויצא עליו רינון, שמצויה לו אשה מבנות הזוּלוּ. אמרו לו:</h2>

<h2 id="כיצדתלמיד-חכםשכמותךאינוחוששלמהשדרשועלארורשוכבעםכלבהמה">כיצד תלמיד-חכם שכמותך אינו חושש למה שדרשו על &#8220;ארור שוכב עם כל בהמה&#8221;?</h2>

<h2 id="החזירהוא:">החזיר הוא:</h2>

<h2 id="מתלמידיושלנחוםאניואומר:גםזולוטובה...">מתלמידיו של נחום אני ואומר: &#8220;גם זולו טובה&#8221;&#8230;</h2>

<h2 id="3038">3038</h2>

<h2 id="בחורבטלןנשאבחורהבתושלמוזגשהיהביתוסמוךלקסרקטין.למחרתהחתונהפגשאופיצרלחתןושאללו:">בחור בטלן נשא בחורה, בתו של מוזג, שהיה ביתו סמוך לקסרקטין. למחרת החתונה פגש אופיצר לחתן ושאל לו:</h2>

<h2 id="מצאת">מצאת?</h2>

<h2 id="צהלהחתןהבטלןוהשיב:">צהל החתן הבטלן והשיב:</h2>

<h2 id="ודאימצאתי.">ודאי מצאתי.</h2>

<h2 id="החזירלוהאופיצר:">החזיר לו האופיצר:</h2>

<h2 id="תמהאניכמהמוצלחאתהאניוחבריהאופיצריםטרחנושלוששניםרצופותביקשנוולאמצאנוואילואתהמצאתמיד...">תמה אני, כמה מוצלח אתה! אני וחברי האופיצרים טרחנו שלוש שנים רצופות, ביקשנו ולא מצאנו, ואילו אתה מצאת מיד&#8230;</h2>

<h2 id="3039">3039</h2>

<h2 id="אברךבאאלהרביוםאחדקודםערביום-כיפורושאלהבפיו:">אברך בא אל הרב יום אחד קודם ערב יום-כיפור ושאלה בפיו:</h2>

<h2 id="רבינחשכשרלכפרות">רבי, נחש כשר לכפרות?</h2>

<h2 id="אמרלוהרב:">אמר לו הרב:</h2>

<h2 id="למאינפקאמינהכלוםנחשישלךבביתך">למאי נפקא מינה? כלום נחש יש לך בביתך?</h2>

<h2 id="השיבהאברך:">השיב האברך:</h2>

<h2 id="אוירביישלי...חותנתייושבתעמיבביתי...">אוי, רבי, יש לי&#8230; חותנתי יושבת עמי בביתי&#8230;</h2>

<h2 id="3040">3040</h2>

<h2 id="תלמיד-חכםנכשלבאשת-אישונודעהדבר.שלחהרבאחריוואמרלו:">תלמיד-חכם נכשל באשת-איש, ונודע הדבר. שלח הרב אחריו ואמר לו:</h2>

<h2 id="כיצדתלמיד-חכםשכמותךנשמעליצרוועוברעבירהחמורהכזו">כיצד תלמיד-חכם שכמותך נשמע ליצרו ועובר עבירה חמורה כזו?</h2>

<h2 id="החזירלוהעבריין:">החזיר לו העבריין:</h2>

<h2 id="רביתמהאניאםעבירההיאבידי.קל-וחומראנידן:מהאשתישחבריאסורבהאנימותרבהאשת-חברישהואמותרבהאינודיןשאנימותרבה...">רבי, תמה אני, אם עבירה היא בידי. קל-וחומר אני דן: מה אשתי, שחברי אסור בה, אני מותר בה, אשת-חברי, שהוא מותר בה, אינו דין, שאני מותר בה&#8230;</h2>

<p>(עיין כרך שני, סימן 1329).</p>

<h2 id="3041">3041</h2>

<h2 id="יצארינוןבעיר:">יצא רינון בעיר:</h2>

<h2 id="פלוניתאשתושלפלונינתנהעיניהבשכןגוי.">פלונית, אשתו של פלוני, נתנה עיניה בשכן גוי.</h2>

<h2 id="שמעשמרילאתהרינוןוקראבחמתו:">שמע שמריל את הרינון וקרא בחמתו:</h2>

<h2 id="היישמעהייראהשמאאיןחלילהיהודיםבעירנו...">היישמע, הייראה? שמא אין, חלילה, יהודים בעירנו?&#8230;</h2>

<h2 id="3042">3042</h2>

<h2 id="לגיוןשלצרפתיםנכנסלעיירהוכבשה.אתהחייליםשיכנובכלמקוםואתהאופיצרים–בבתיהםשלחשוביהעדה.אחדמןהאופיצריםנשתכןבביתושלהרב.">לגיון של צרפתים נכנס לעיירה וכבשה. את החיילים שיכנו בכל מקום, ואת האופיצרים – בבתיהם של חשובי העדה. אחד מן האופיצרים נשתכן בביתו של הרב.</h2>

<h2 id="בשבתשבהרבמבית-הכנסתומצאלאשתוהצעירהשהיאסמוכהיותרמדיאלהאופיצרשכינו.נבהלהרבושאל:">בשבת שב הרב מבית-הכנסת ומצא לאשתו הצעירה, שהיא סמוכה יותר מדי אל האופיצר שכינו. נבהל הרב ושאל:</h2>

<h2 id="רבניתמהלולערלזהולך">רבנית, מה לו לערל זה ולך?</h2>

<h2 id="החזירהלוהרבנית:">החזירה לו הרבנית:</h2>

<h2 id="אדרבהאםצרפתיתשגורהבפיךשאלאותו...">אדרבה, אם צרפתית שגורה בפיך, שאל אותו&#8230;</h2>

<h2 id="ו">[ו]</h2>

<h2 id="3043">3043</h2>

<h2 id="בתחילתהזמןנכנסמורהלכּיתהושאללתלמידשישבראשוןלפניו:">בתחילת ה&#8220;זמן&#8221; נכנס מורה לכּיתה ושאל לתלמיד, שישב ראשון לפניו:</h2>

<h2 id="מהשמך">מה שמך?</h2>

<h2 id="חיימוביץ–השיבהתלמיד.">חיימוביץ' – השיב התלמיד.</h2>

<h2 id="ואתהמהשמך–שאלהמורהלשני.">ואתה מה שמך? – שאל המורה לשני.</h2>

<h2 id="חיימוביץ.">חיימוביץ'.</h2>

<h2 id="ואתה–שאללשלישי.">ואתה? – שאל לשלישי.</h2>

<h2 id="חיימוביץ.">חיימוביץ'.</h2>

<h2 id="השתאההמורה:">השתאה המורה:</h2>

<h2 id="כיתהשכולהחיימוביץ.">כיתה שכולה חיימוביץ'.</h2>

<h2 id="נענהאחדמהםואמר:">נענה אחד מהם ואמר:</h2>

<h2 id="אחיםאנחנו.">אחים אנחנו.</h2>

<h2 id="שאלהמורה:">שאל המורה:</h2>

<h2 id="וישלכםעודאחים">ויש לכם עוד אחים?</h2>

<h2 id="הן–השיבהתלמיד.–עודשלושהאחיםוארבעאחיות.">הן, – השיב התלמיד. – עוד שלושה אחים וארבע אחיות.</h2>

<h2 id="חזרושאלהמורה:">חזר ושאל המורה:</h2>

<h2 id="ואביכםמהמלאכתו">ואביכם מה מלאכתו?</h2>

<h2 id="מלאכתואופה–השיבהתלמיד.">מלאכתו אופה, – השיב התלמיד.</h2>

<h2 id="תמההמורה:">תמה המורה:</h2>

<h2 id="מתיהואאופה...">מתי הוא אופה?&#8230;</h2>

<h2 id="3044">3044</h2>

<h2 id="ביתמלאילדיםהיהלהלאשהחכמה.והיתהאומרת:">בית מלא ילדים היה לה לאשה חכמה. והיתה אומרת:</h2>

<h2 id="ברוךהשםכולםאהוביםכולםגיבוריםוכולםעושיםבאימהוביראהרצוןקונםאלאמהכולםפותחיםאתפיהםומבקשיםלחםלאכולבגדללבושונעלייםלנעול...">ברוך השם, &#8220;כולם אהובים, כולם גיבורים וכולם עושים באימה וביראה רצון קונם&#8221;, אלא מה? &#8220;כולם פותחים את פיהם&#8221; ומבקשים לחם לאכול, בגד ללבוש ונעליים לנעול&#8230;</h2>

<h2 id="3045">3045</h2>

<h2 id="יהודיעלהלאמריקהושמונה-עשרילדיםעמו.שאללוהממונהעלהעליה:">יהודי עלה לאמריקה ושמונה-עשר ילדים עמו. שאל לו הממונה על העליה:</h2>

<h2 id="משתינשיםאומשלוש">משתי נשים, או משלוש?</h2>

<h2 id="כעסהעולהוהחזיר:">כעס העולה והחזיר:</h2>

<h2 id="טיפשאילוחלילהמשתינשיםהיושלושיםושישה...">טיפש! אילו, חלילה, משתי נשים, היו שלושים ושישה&#8230;</h2>

<h2 id="3046">3046</h2>

<h2 id="שאלוליהודיאבלשמונהבנות:">שאלו ליהודי, אב לשמונה בנות:</h2>

<h2 id="כמהבנותישלו">כמה בנות יש לו?</h2>

<h2 id="החזירהוא:">החזיר הוא:</h2>

<h2 id="קצתיבחיימפניבנותחית...">קצתי בחיי מפני בנות חי&quot;ת&#8230;</h2>

<h2 id="נוסחאחר:">[נוסח אחר:</h2>

<p>##&#8230; החזיר הוא:</p>

<h2 id="ישליברוךהשםבתאחתושבעבתולות...">יש לי ברוך השם, בת אחת ושבע בתולות&#8230;]</h2>

<h2 id="3047">3047</h2>

<h2 id="בימיעלומיהםהיושמעוןולויחברים.תקפועליהםגלגוליהחייםוטילטלואתשמעוןלמזרחואתלוילמערב.ימיםרביםלאראואישאתחברוובינתייםהלבינושניהם.עכשיונזדמנועל-פימקרהלקרוןאחדשלהרכבתואמרשמעוןללוי:">בימי עלומיהם היו שמעון ולוי חברים. תקפו עליהם גלגולי החיים וטילטלו את שמעון למזרח ואת לוי למערב. ימים רבים לא ראו איש את חברו, ובינתיים הלבינו שניהם. עכשיו נזדמנו על-פי מקרה לקרון אחד של הרכבת, ואמר שמעון ללוי:</h2>

<h2 id="לוייקירימסתכלאניבראשךובזקנךשהפכולבןושואל:ריבונושל-עולםלהיכןנעלמיםהימיםוהשנים">לוי יקירי, מסתכל אני בראשך ובזקנך, שהפכו לבן, ושואל: ריבונו של-עולם, להיכן נעלמים הימים והשנים?</h2>

<h2 id="טפחלולויעלשכמווהחזיר:">טפח לו לוי על שכמו והחזיר:</h2>

<h2 id="שמעוןיקיריהטהאוזנךואגלהלךרזזה:אתהימיםאוכליםהבּנקיםואתהשניםמכחידותהבּנותהבּגרות...">שמעון יקירי, הטה אוזנך ואגלה לך רז זה: את הימים אוכלים הבּנקים, ואת השנים מכחידות הבּנות הבּגרות&#8230;</h2>

<h2 id="3048">3048</h2>

<h2 id="ההואשהיולושלושבנותבוגרותבבתוליהןוהיוהואואשתומצטעריםודואגים:">ההוא שהיו לו שלוש בנות בוגרות בבתוליהן, והיו הוא ואשתו מצטערים ודואגים:</h2>

<h2 id="מהנעשהלבנותינוויימצאוגואליםלהן">מה נעשה לבנותינו ויימצאו גואלים להן?</h2>

<h2 id="יוםמימיםבאהבעללביתוואמרלאשתו:">יום מימים בא הבעל לביתו ואמר לאשתו:</h2>

<h2 id="מהריעשיארוחהטובה.עמנויאכלהיוםבחורהגון...">מהרי עשי ארוחה טובה. עמנו יאכל היום בחור הגון&#8230;</h2>

<h2 id="מיהרההאשהלעשותאתמאמרבעלהובינתייםשאלה:">מיהרה האשה לעשות את מאמר בעלה, ובינתיים שאלה:</h2>

<h2 id="מהמשלחידושלהבחור">מה משלח ידו של הבחור?</h2>

<h2 id="השיבהבעל:">השיב הבעל:</h2>

<h2 id="ייניהוא.">ייני הוא.</h2>

<h2 id="שמחההאשהואמרה:">שמחה האשה ואמרה:</h2>

<h2 id="משבחתאניאתהיינים:כלהמרובהיותרבשניםמשובחיותרבעיניהם...">משבחת אני את היינים: כל המרובה יותר בשנים, משובח יותר בעיניהם&#8230;</h2>

<h2 id="3049">3049</h2>

<h2 id="אחריהחופהוהסעודהוהריקודיםכשעמדוהחתןוהכלהלהסתלקרמזהאבלבתוהכּלהואמרלה:">אחרי החופה והסעודה והריקודים, כשעמדו החתן והכלה להסתלק, רמז האב לבתו הכּלה ואמר לה:</h2>

<h2 id="בתייהיההלילהמהשיהיהאתחייבתלצעוק...">בתי, יהיה הלילה מה שיהיה, את חייבת לצעוק&#8230;</h2>

<h2 id="ז">[ז]</h2>

<h2 id="3050">3050</h2>

<h2 id="מרדכיבּכרנתעשרוביקשגדולהלעצמו.לאנחולאשקטעדשבחרוהולעיריה.ושובלאנחולאשקטעדשבחרוהולוועדההצופההליכותהפוליציה.">מרדכי בּכר נתעשר וביקש גדולה לעצמו. לא נח ולא שקט עד שבחרוהו לעיריה. ושוב לא נח ולא שקט עד שבחרוהו לוועדה, הצופה הליכות הפוליציה.</h2>

<h2 id="למחרבאאצלומשהבּוּזוּקהסבּלואמרלו:">למחר בא אצלו משה בּוּזוּק הסבּל ואמר לו:</h2>

<h2 id="עכשיושקרובלמלכותאתהצווהנאויעשונישוטר.כשלכוחילעתזיקנהלהיותסבּל.">עכשיו, שקרוב למלכות אתה, צווה נא ויעשוני שוטר. כשל כוחי לעת זיקנה להיות סבּל.</h2>

<h2 id="נענהלומרדכיהשתדלוהצליח:עשואתמשהבּוּזוּקשוטר.ומכאןואילךכלאימתשראהמרדכיאתמשהלבושבגדיהשאדוחגורחרבהיהחולקלוכבודועומדלפניובדחילוורחימו.אמרולו:">נענה לו מרדכי, השתדל והצליח: עשו את משה בּוּזוּק שוטר. ומכאן ואילך, כל אימת שראה מרדכי את משה לבוש בגדי השאד וחגור חרב, היה חולק לו כבוד ועומד לפניו בדחילו ורחימו. אמרו לו:</h2>

<h2 id="רבימרדכילאמשהבּוּזוּקהואזה">רבי מרדכי, לא משה בּוּזוּק הוא זה?</h2>

<h2 id="רההמרדכיוהחזיר:">רהה מרדכי והחזיר:</h2>

<h2 id="הסשררההיא...">הס! שררה היא&#8230;</h2>

<h2 id="3051">3051</h2>

<h2 id="שנייהודיםנסעובעגלהאחתופתאוםראו:שתיאבניםגדולותחוסמותאתהדרך.והיויושביםבעגלתםודנים:">שני יהודים נסעו בעגלה אחת, ופתאום ראו: שתי אבנים גדולות חוסמות את הדרך. והיו יושבים בעגלתם ודנים:</h2>

<h2 id="מהיעשוולאתהאהדרךחסומה">מה יעשו, ולא תהא הדרך חסומה?</h2>

<h2 id="עדשישבוודנוהגיעהעגלהאחרתובהשניגויים.מידירדוהגוייםהפשילושרווליהםסיקלואתהאבניםופתחואתהדרך.ליגלגעליהםאחדמןהיהודיםואמרלחברו:">עד שישבו ודנו, הגיעה עגלה אחרת ובה שני גויים. מיד ירדו הגויים, הפשילו שרווליהם, סיקלו את האבנים ופתחו את הדרך. ליגלג עליהם אחד מן היהודים ואמר לחברו:</h2>

<h2 id="חכמהשלדבראחרבידחזקה...">חכמה של דבר אחר! ביד חזקה&#8230;</h2>

<h2 id="3052">3052</h2>

<h2 id="בעל-ביתביקשלפנותסוורלידביתווהעמידלושניפועליםאחדגויואחדיהודי.נסתכלבמעשיהםשלשניהםואמרלפועלהיהודי:">בעל-בית ביקש לפנות סוור ליד ביתו, והעמיד לו שני פועלים אחד גוי ואחד יהודי. נסתכל במעשיהם של שניהם, ואמר לפועל היהודי:</h2>

<h2 id="בואוראהמהבינךוביןהגוי.הואנוטלשלושה-ארבעהעציםבבת-אחתואילואתהאיןאתהנוטלאלאעץעץאחדעץאחד.">בוא וראה מה בינך ובין הגוי. הוא נוטל שלושה-ארבעה עצים בבת-אחת, ואילו אתה אין אתה נוטל אלא עץ עץ אחד, עץ אחד.</h2>

<h2 id="החזירלוהיהודי:">החזיר לו היהודי:</h2>

<h2 id="אףאניאומרכך:בואוראהמהבינילביןהגוי.הואעצלןמטבעווחסעלכלהליכהיתירה.לפיכךהואנוטלשלושה-ארבעהעציםבבת-אחת.ואילואניעצלנותלאהיתהבימימיעלהליכהיתירהאיניחסולפיכךאינינוטלאלאעץאחדעץאחד...">אף אני אומר כך: בוא וראה, מה ביני לבין הגוי. הוא עצלן מטבעו וחס על כל הליכה יתירה. לפיכך הוא נוטל שלושה-ארבעה עצים בבת-אחת. ואילו אני עצלנות לא היתה בי מימי, על הליכה יתירה איני חס, ולפיכך איני נוטל אלא עץ אחד, עץ אחד&#8230;</h2>

<h2 id="3053">3053</h2>

<h2 id="מעשהבבן-בנושלעשושעלהלשמיםהואואשתוושניילדיועמווכולםשטופיםמיםכעוליםמןהרחצה.">מעשה בבן-בנו של עשו, שעלה לשמים הוא ואשתו ושני ילדיו עמו, וכולם שטופים מים כעולים מן הרחצה.</h2>

<h2 id="הביאוהולפניפמליהשלמעלהעמדוסיפּרעלמהשאירעלו:">הביאוהו לפני פמליה של מעלה; עמד וסיפּר על מה שאירע לו:</h2>

<h2 id="נפתחוארובותהשמיםועשרהימיםרצופיםהיההגשםעלהארץ.והמיםכיסואתהשדהואתהגןועדמפתןהביתהגיעו...">נפתחו ארובות השמים ועשרה ימים רצופים היה הגשם על הארץ. והמים כיסו את השדה ואת הגן, ועד מפתן הבית הגיעו&#8230;</h2>

<h2 id="הפסיקואחדמןהפמליהיהודיזקןושאל:">הפסיקו אחד מן הפמליה, יהודי זקן, ושאל:</h2>

<h2 id="וזההכל">וזה הכל?</h2>

<h2 id="לאשעהאליוהמספרוהוסיףלספּר:">לא שעה אליו המספר והוסיף לספּר:</h2>

<h2 id="עםלילהגברוהמיםמאודופרצולתוךהבית.מידהושבתיאתאשתיושניילדיבסירהמיהרתיוקפצתיגםאניאחריהםלתוךהסירהומחמתאותהקפיצהנהפכההסירה–וכולנוטבענו...">עם לילה גברו המים מאוד ופרצו לתוך הבית. מיד הושבתי את אשתי ושני ילדי בסירה, מיהרתי וקפצתי גם אני אחריהם לתוך הסירה, ומחמת אותה קפיצה נהפכה הסירה – וכולנו טבענו&#8230;</h2>

<h2 id="הפסיקושובהיהודיהזקןושאל:">הפסיקו שוב היהודי הזקן ושאל:</h2>

<h2 id="וזההכל">וזה הכל?</h2>

<h2 id="נתמלאהמספרחימהונהם:">נתמלא המספר חימה ונהם:</h2>

<h2 id="זידזהמיהוא">ז&#8217;יד זה מי הוא?</h2>

<h2 id="גערבוהאדוןראשהפמליהוהיסהאותו:">גער בו האדון, ראש הפמליה, והיסה אותו:</h2>

<h2 id="שאלהשלבעל-ניסיוןשואלזקןזה.נחבן-למךהוא...">שאלה של בעל-ניסיון שואל זקן זה. נח בן-למך הוא&#8230;</h2>

<h2 id="3054">3054</h2>

<h2 id="יהודיחלהובארופאובדקוואמר:">יהודי חלה ובא רופא ובדקו ואמר:</h2>

<h2 id="איןלותקנהאלאזיעה.">אין לו תקנה אלא זיעה.</h2>

<h2 id="כיסוהובשמיכות–ולאהזיעכיסוהובכריםובכסתות–ולאהזיע.">כיסוהו בשמיכות – ולא הזיע; כיסוהו בכרים ובכסתות – ולא הזיע.</h2>

<h2 id="הלכואתהרבלשאולעצהמפיוואמרהרב:">הלכו את הרב לשאול עצה מפיו, ואמר הרב:</h2>

<h2 id="לכווכסואותובטליתמצוייצת.">לכו וכסו אותו בטלית מצוייצת.</h2>

<h2 id="עשוכך–ומידהזיע.">עשו כך – ומיד הזיע.</h2>

<h2 id="למחרנכנסאצלוהרבלבקרוואמרלוהחולה:">למחר נכנס אצלו הרב לבקרו, ואמר לו החולה:</h2>

<h2 id="אשריךרבישקיימתנפשמישראל.">אשריך, רבי שקיימת נפש מישראל.</h2>

<h2 id="ברכוהרבברפואהשלימהועמדלצאת.עיכבוהחולהואמרלו:">ברכו הרב ברפואה שלימה ועמד לצאת. עיכבו החולה ואמר לו:</h2>

<h2 id="רבישאלהישלילשאול...מהתקנהישלולגויכשהואצריךלהזיע...">רבי, שאלה יש לי לשאול&#8230; מה תקנה יש לו לגוי, כשהוא צריך להזיע?&#8230;</h2>

<h2 id="3055">3055</h2>

<h2 id="מצאולאחדשהואיושבושותהקהווהבמסעדהשלגויאמרולו:">מצאו לאחד, שהוא יושב ושותה קהווה במסעדה של גוי, אמרו לו:</h2>

<h2 id="שמאאיןאתהיודעשחלבשלגויאסוראלאאם-כןישראלעומדעלגבו">שמא אין אתה יודע, שחלב של גוי אסור, אלא אם-כן ישראל עומד על גבו?</h2>

<h2 id="השיבהשותה:">השיב השותה:</h2>

<h2 id="טועיםאתם.מסעדהזולאשלגויהיאאלאשלגויה.">טועים אתם. מסעדה זו לא של גוי היא, אלא של גויה.</h2>

<h2 id="אמרולו:">אמרו לו:</h2>

<h2 id="ואםשלגויהמהבכך">ואם של גויה מה בכך?</h2>

<h2 id="החזירהוא:">החזיר הוא:</h2>

<h2 id="בימינוחזקהעלגויהשישראלעומדעלגבה...">בימינו חזקה על גויה, שישראל עומד על גבה&#8230;</h2>

<h2 id="3056">3056</h2>

<h2 id="בחורישראלנשאגויה.אמרולו:">בחור ישראל נשא גויה. אמרו לו:</h2>

<h2 id="שמאאיןבנותיפותבישראלשעברתעללאתתחתןבםונשאתגויה">שמא אין בנות יפות בישראל, שעברת על &#8220;לא תתחתן בם&#8221; ונשאת גויה?</h2>

<h2 id="השיבהבחור:">השיב הבחור:</h2>

<h2 id="באמתהיתהדעתיתחילהלישאישראלית.אחר-כךנמלכתיואמרתי:שמאתחלהועליתהיהלרפאותה">באמת היתה דעתי תחילה לישא ישראלית. אחר-כך נמלכתי ואמרתי: שמא תחלה ועלי תהיה לרפאותה?</h2>

<h2 id="אמרולו:">אמרו לו:</h2>

<h2 id="מהתיקנתשמאתחלההגויהועליךתהיהלרפאותה">מה תיקנת? שמא תחלה הגויה ועליך תהיה לרפאותה?</h2>

<h2 id="החזירהבחור:">החזיר הבחור:</h2>

<h2 id="שמאתחלההגויהמהאיכפתליתחלה...">שמא תחלה הגויה? מה איכפת לי? תחלה&#8230;</h2>

<h2 id="3057">3057</h2>

<h2 id="שליאכטיטשהפסידכלרכושובקלפים.בצרלונכנסלבית-היראהשלהםהתנפללפניהאיקוניןשלישווהתחנןאליוכייחלצהוממצוקתו.שמעהשמשתחנוניושלהשליאכטיטשנסתתרמאחוריהאיקוניןונשמעקולומדבּרמשם:">שליאכטיטש הפסיד כל רכושו בקלפים. בצר לו נכנס לבית-היראה שלהם, התנפל לפני האיקונין של ישו והתחנן אליו, כי יחלצהו ממצוקתו. שמע השמש תחנוניו של השליאכטיטש, נסתתר מאחורי האיקונין ונשמע קולו מדבּר משם:</h2>

<h2 id="ריקאאבותיךגנזווהוסיפועלשםאבותיהםואתהמבזבזאינינשמעלך.">ריקא, אבותיך גנזו והוסיפו על שם אבותיהם, ואתה מבזבז! איני נשמע לך.</h2>

<h2 id="קפץהשליאכטיטשמכרועעלברכיוהריםאגרוףאלפניהאיקוניןוקרא:">קפץ השליאכטיטש מכרוע על ברכיו, הרים אגרוף אל פני האיקונין וקרא:</h2>

<h2 id="בלוםפיךזידאנישליאכטיטשבן-של-שליאכטיטשואילואתהזידבן-זיד.כסףאיןאתהנותן–כךדרכושלזידאבלבכבודיאלתהיןלפגוע...">בלום פיך, ז&#8217;יד! אני שליאכטיטש בן-של-שליאכטיטש, ואילו אתה ז&#8217;יד בן-ז&#8217;יד. כסף אין אתה נותן, – כך דרכו של ז&#8217;יד אבל בכבודי אל תהין לפגוע&#8230;</h2>

<h2 id="3058">3058</h2>

<h2 id="היהמישאמר:">היה מי שאמר:</h2>

<h2 id="רביםמןהגוייםסבוריםשישוהנוצרילאהיהולאנבראאלאמשלהיה.אף-על-פי-כןגםהללותוליםבנוחטאתשצלבנואותו...">רבים מן הגויים סבורים, שישו הנוצרי לא היה ולא נברא, אלא משל היה. אף-על-פי-כן, גם הללו תולים בנו חטאת, שצלבנו אותו&#8230;</h2>

<h2 id="3059">3059</h2>

<h2 id="יהודינכנסאצלגוילשכורדירהבביתו.קיפחוהגויואמרלו:">יהודי נכנס אצל גוי לשכור דירה בביתו. קיפחו הגוי ואמר לו:</h2>

<h2 id="איןאנימשכירדירהליהודי.">אין אני משכיר דירה ליהודי.</h2>

<h2 id="הירהרהיהודירגעאחדואמר:">הירהר היהודי רגע אחד ואמר:</h2>

<h2 id="עכשיואנימבין.">עכשיו אני מבין.</h2>

<h2 id="רגזהגוי:">רגז הגוי:</h2>

<h2 id="מהאתהמבין">מה אתה מבין?</h2>

<h2 id="השיבהיהודי:">השיב היהודי:</h2>

<h2 id="עכשיואנימביןמפנימהנולדישובאורווה...">עכשיו אני מבין, מפני מה נולד ישו באורווה&#8230;</h2>

<h2 id="3060">3060</h2>

<h2 id="ההואשעמדבחדר-עבודתושלפקידגבוההרכיןראשו.הניחכלאחר-ידמעטפהעלהשולחןולחש:">ההוא שעמד בחדר-עבודתו של פקיד גבוה, הרכין ראשו. הניח כלאחר-יד מעטפה על השולחן ולחש:</h2>

<h2 id="חמשמאות...אישלאידע...">חמש מאות&#8230; איש לא ידע&#8230;</h2>

<h2 id="נהםהפקיד:">נהם הפקיד:</h2>

<h2 id="זידלאפחותמאלףוצאוספרלכלהזידים–למעןידעו...">ז&#8217;יד! לא פחות מאלף, וצא וספר לכל הז&#8217;ידים – למען ידעו&#8230;</h2>

<h2 id="3061">3061</h2>

<h2 id="שנייםמישראלישבועלספסלצהובבגןמגני-העירבברליןוקראועיתונים:אחדקראיידישערונדשויוהשניקרא–פאלקישערבעאבאכטער.אמרהראשוןלשני:">שניים מישראל ישבו על ספסל צהוב בגן מגני-העיר בברלין וקראו עיתונים:  אחד קרא &#8220;יידישע רונדשוי&#8221;, והשני קרא – &#8220;פאלקישער בעאבאכטער&#8221;. אמר הראשון לשני:</h2>

<h2 id="תמהאניכיצדאדםמישראלקוראפאלקישערבערבאכטעכר">תמה אני, כיצד אדם מישראל קורא &#8220;פאלקישער בערבאכטעכר&#8221;?</h2>

<h2 id="השיבהשני:">השיב השני:</h2>

<h2 id="לשםמנוחת-הלבאניקוראאותו.">לשם מנוחת-הלב אני קורא אותו.</h2>

<h2 id="התפלאהראשוןושאל:">התפלא הראשון ושאל:</h2>

<h2 id="חמתמלאארסהואזהואותואתהקוראלשםמנוחת-לב">חמת מלא ארס הוא זה, ואותו אתה קורא לשם מנוחת-לב?</h2>

<h2 id="החזירלוהשני:">החזיר לו השני:</h2>

<h2 id="שמעואסבירלך.כשאניקוראיידישערונדשוימוראיםגדוליםתוקפיםאותי:בפולניהפוגרומיםברומניהאנטישמיותמתגברתוהולכתבאוסטריהנגישותוצרותבאונגריהרשעותבארץ-ישראלטירור–וכללביחרדבי.ואלוכשאניקוראפאלקישערבעאבאכטערבשורותטובותונחמותיורדותעלי:היהודיםהםבעלי-הממוןהםהמתוויםדרךלפוליטיקההםהמשפיעיםעלהכלהםהשליטיםבכלמקום–ולבינחבי...">שמע ואסביר לך. כשאני קורא &#8220;יידישע רונדשוי&#8221;, מוראים גדולים תוקפים אותי: בפולניה פוגרומים, ברומניה אנטישמיות מתגברת והולכת, באוסטריה נגישות וצרות, באונגריה רשעות, בארץ-ישראל טירור, – וכל לבי חרד בי. ואלו כשאני קורא &#8220;פאלקישער בעאבאכטער&#8221;, בשורות טובות ונחמות יורדות עלי: היהודים הם בעלי-הממון, הם המתווים דרך לפוליטיקה, הם המשפיעים על הכל, הם השליטים בכל מקום, – ולבי נח בי&#8230;</h2>

<h2 id="3062">3062</h2>

<h2 id="אדולףהיטלרוצארליצאפליןנזדמנולמקוםאחדאמרהיטלרלצאפלין:">אדולף היטלר וצ&#8217;ארלי צ&#8217;אפלין נזדמנו למקום אחד, אמר היטלר לצ&#8217;אפלין:</h2>

<h2 id="רוצההייתילדעתמהאניבעיניאמןכמוך">רוצה הייתי לדעת, מה אני בעיני אמן כמוך?</h2>

<h2 id="החזירלוצאפלין:">החזיר לו צ&#8217;אפלין:</h2>

<h2 id="אדוניקאנצלראםאתהרודףאתהיהודיםוממרראתחייהם–מחוללך.אםאתהמציקלקתוליםונלחםבהם–אףהואמחוללך.אפילולשפמךשאתהעושהאותוכשפמיאניסולח.אבללדברזהשאתהמשיםעצמךמגוחךיותרממני–אינייכוללסלוח...">אדוני קאנצלר, אם אתה רודף את היהודים וממרר את חייהם – מחול לך. אם אתה מציק לקתולים ונלחם בהם – אף הוא מחול לך. אפילו לשפמך, שאתה עושה אותו כשפמי, אני סולח. אבל לדבר זה, שאתה משים עצמך מגוחך יותר ממני – איני יכול לסלוח&#8230;</h2>

<h2 id="3063">3063</h2>

<h2 id="שאלוליהודיגרמני:">שאלו ליהודי גרמני:</h2>

<h2 id="עלמהאתםמתפלליםתמיד">על מה אתם מתפללים תמיד?</h2>

<h2 id="השיבהוא:">השיב הוא:</h2>

<h2 id="אנומתפלליםתמידשייעשההיטלרמנורהמאירה.">אנו מתפללים תמיד, שייעשה היטלר מנורה מאירה.</h2>

<h2 id="אמרולו:">אמרו לו:</h2>

<h2 id="מהראיתם">מה ראיתם?</h2>

<h2 id="הסבירהוא:">הסביר הוא:</h2>

<h2 id="מנורהתלויהביוםבוערתבלילהוכבהעםבוקר...">מנורה תלויה ביום, בוערת בלילה וכבה עם בוקר&#8230;</h2>

<h2 id="3064">3064</h2>

<h2 id="במסיבהשלחשוביגוייםויהודיםשיבחואתהמוסיקאיםהיהודיםואמרו:">במסיבה של חשובי גויים ויהודים שיבחו את המוסיקאים היהודים ואמרו:</h2>

<h2 id="אופירהשאיןבהזמרישראלוקונצרטשאיןבונגןישראלאינםשוויםכלום.נכווהגויאחדמשבחזהואמר:">אופירה שאין בה זמר ישראל, וקונצרט, שאין בו נגן ישראל, אינם שווים כלום. נכווה גוי אחד משבח זה ואמר:</h2>

<h2 id="נעלייםשעשהאותןסנדלרישראלאינןשוותכלום.">נעליים, שעשה אותן סנדלר ישראל, אינן שוות כלום.</h2>

<h2 id="נענהיהודיאחדמןהמסיבהואמר:">נענה יהודי אחד מן המסיבה ואמר:</h2>

<h2 id="מקראמפורשהוא:הקול–קוליעקבוהידיים–ידיעשו...">מקרא מפורש הוא: &#8220;הקול – קול יעקב, והידיים – ידי עשו&#8221;&#8230;</h2>

<h2 id="3065">3065</h2>

<h2 id="יהודיםישבובחבורהודנועלתורתהיחסיותשלאיינשטיין.אמראחדמןהחבורה:">יהודים ישבו בחבורה ודנו על תורת היחסיות של איינשטיין. אמר אחד מן החבורה:</h2>

<h2 id="תורהעמוקההיאואיןאישיודעאותה.">תורה עמוקה היא, ואין איש יודע אותה.</h2>

<h2 id="נענהשנימןהחבורהואמר:">נענה שני מן החבורה ואמר:</h2>

<h2 id="אףאניאינייודעאותה.ברםאחתאנייודע.אילוהובררשתורתושלאיינשטיןתורת-אמתהיאהיוהגרמניםאומריםעליושהואגרמניוכדילהכעיסםהיוהצרפתיםאומריםעליושהואיהודי.ואילוהובררשתורת-שוואתורתוהיוהגרמניםאומריםעליושהואיהודיוכדילהכעיסםהיוהצרפתיםאומריםעליושהואגרמני...">אף אני איני יודע אותה. ברם, אחת אני יודע. אילו הוברר, שתורתו של איינשטין תורת-אמת היא, היו הגרמנים אומרים עליו, שהוא גרמני, וכדי להכעיסם היו הצרפתים אומרים עליו, שהוא יהודי. ואילו הוברר, שתורת-שווא תורתו, היו הגרמנים אומרים עליו, שהוא יהודי, וכדי להכעיסם היו הצרפתים אומרים עליו, שהוא גרמני&#8230;</h2>

<h2 id="3066">3066</h2>

<h2 id="יהודיקרתניבאלכרךונכנסלגןשלחיותועופות.התהלךמכלובלכלובהגיעלכלובםשלהתוכּיםוראה:תוכּיעומדעלכלונסוומשנן:">יהודי קרתני בא לכרך ונכנס לגן של חיות ועופות. התהלך מכלוב לכלוב, הגיע לכלובם של התוכּים וראה: תוכּי עומד על כלונסו ומשנן:</h2>

<h2 id="יהודירמאייהודיחצוף">יהודי רמאי! יהודי חצוף!</h2>

<h2 id="כעסהקרתנירקקוקרא:">כעס הקרתני, רקק וקרא:</h2>

<h2 id="טפובעלחוטםנוטףכמוך...">טפו! בעל חוטם נוטף כמוך?!&#8230;</h2>

<h2 id="3067">3067</h2>

<h2 id="בנקאיוורשאיוברנשטייןשמושלחאתבנולאוניברסיטהלקראקוי.השתמדשםהבןוכדילמחותעווןיהדותומעליושינהשמווקראלעצמוזאבּנסקי.">בנקאי וורשאי וברנשטיין שמו שלח את בנו לאוניברסיטה לקראקוי. השתמד שם הבן, וכדי למחות עוון יהדותו מעליו, שינה שמו וקרא לעצמו &#8220;זאבּנסקי&#8221;.</h2>

<h2 id="מרובחדווהשהצליחלשרוףגשרוהאחרוןמאחריולאזזכלהיוםמקלפיםוהפסידהרבהממון.ראהשנתרוקןכיסוושלחטלגרמהלאביו:">מרוב חדווה, שהצליח לשרוף גשרו האחרון מאחריו, לא זז כל היום מקלפים והפסיד הרבה ממון. ראה, שנתרוקן כיסו, ושלח טלגרמה לאביו:</h2>

<h2 id="אבאמצבידחוקלכסףאניזקוק.">&#8220;אבא, מצבי דחוק; לכסף אני זקוק&#8221;.</h2>

<h2 id="החזירלואביוטלגרמה:">החזיר לו אביו טלגרמה:</h2>

<h2 id="ישלחלךזאבנסקיאביך...">&#8220;ישלח לך זאבנסקי אביך&#8221;&#8230;</h2>

<h2 id="3068">3068</h2>

<h2 id="שניאופיצריםיהודיםמומריםאחדקתוליואחדלותריישבווסיפרועלחברםשעלהלגדולהואףשהואיהודימומר.">שני אופיצרים, יהודים מומרים, אחד קתולי ואחד לותרי, ישבו וסיפרו על חברם, שעלה לגדולה, ואף שהוא יהודי מומר.</h2>

<h2 id="שאלאחדלשני:">שאל אחד לשני:</h2>

<h2 id="משלאיזודתהואמשליאומשלך">משל איזו דת הוא, משלי או משלך?</h2>

<h2 id="החזירלוהשני:">החזיר לו השני:</h2>

<h2 id="משלנו...">משלנו&#8230;</h2>

<h2 id="3069">3069</h2>

<h2 id="שאלולמומרזקן:">שאלו למומר זקן:</h2>

<h2 id="מהשיורישלועדייןמןהיהדות">מה שיור יש לו עדיין מן היהדות?</h2>

<h2 id="השיבהזקן:">השיב הזקן:</h2>

<h2 id="כשאניעומדבבית-היראהשלנובתפילתערביתשלפניחגותנומהחוטפתניומי-שהואטורדנימןהתנומהמידאניפותחפיוצועק:">כשאני עומד בבית-היראה שלנו בתפילת ערבית שלפני חג, ותנומה חוטפתני, ומי-שהוא טורדני מן התנומה, מיד אני פותח פי וצועק:</h2>

<h2 id="ויעבורהעלפניוויקראבשםה...">&#8220;ויעבור ה' על פניו ויקרא בשם ה'&#8221;&#8230;</h2>

<p>(עיין, כרך שני, סימן 1407).</p>

<h2 id="3070">3070</h2>

<h2 id="גויטייסנכנסלמחלקהראשונהשלקרוןהרכבתומצא:יהודייושבוקוראעיתוןמיוחדלטיוס.אמרהגוי:">גוי טייס נכנס למחלקה ראשונה של קרון הרכבת ומצא: יהודי יושב וקורא עיתון מיוחד לטיוס. אמר הגוי:</h2>

<h2 id="משמעשגםהלהטייסהוא.">משמע, שגם הלה טייס הוא.</h2>

<h2 id="ביקשלהיכנסבדבריםעםחברולמקצועואמרלו:">ביקש להיכנס בדברים עם חברו למקצוע, ואמר לו:</h2>

<h2 id="הנה-כןבקרובנטוסשנינו">הנה-כן, בקרוב נטוס שנינו?</h2>

<h2 id="החזירלוהיהודי:">החזיר לו היהודי:</h2>

<h2 id="הנה-כןאףאתהאיןלךכרטיסאלאלמחלקההשלישית...">הנה-כן, אף אתה אין לך כרטיס אלא למחלקה השלישית?&#8230;</h2>

<h2 id="3071">3071</h2>

<h2 id="שאלולמחודד:">שאלו למחודד:</h2>

<h2 id="מהביןדיבורוואכילתושלגוילביןדיבורוואכילתושלישראל">מה בין דיבורו ואכילתו של גוי לבין דיבורו ואכילתו של ישראל?</h2>

<h2 id="החזירהמחודד:">החזיר המחודד:</h2>

<h2 id="גוישומעיםאותוכשהואמדברורואיםאותוכשהואאוכלישראלרואיםאותוכשהואמדברושומעיםאותוכשהואאוכל...">גוי שומעים אותו כשהוא מדבר ורואים אותו כשהוא אוכל; ישראל רואים אותו כשהוא מדבר ושומעים אותו כשהוא אוכל&#8230;</h2>

<h2 id="3072">3072</h2>

<h2 id="שיחהביןיהודילחברו:">שיחה בין יהודי לחברו:</h2>

<h2 id="ראשון:שמועהשמעתישאתהעולהלארץ-ישראל.">ראשון: שמועה שמעתי, שאתה עולה לארץ-ישראל.</h2>

<h2 id="שני:אמת...אחריהשבתאםירצההשם.">שני:  אמת&#8230; אחרי השבת, אם ירצה השם.</h2>

<h2 id="ראשון:אם-כןבקשהבפיאליך.">ראשון: אם-כן, בקשה בפי אליך.</h2>

<h2 id="שני:דהיינו">שני: דהיינו?</h2>

<h2 id="ראשון:כשתבואלשםבשעהטובהומוצלחתתשתטחעלקברושלעשוותתחנןאליושיתפלללקדושברוך-הואעלבניושליעקבלתקנםלכל-הפחותבמה-שהוא.">ראשון: כשתבוא לשם בשעה טובה ומוצלחת, תשתטח על קברו של עשו ותתחנן אליו, שיתפלל לקדוש ברוך-הוא על בניו של יעקב לתקנם לכל-הפחות במה-שהוא.</h2>

<h2 id="שני:תמהאנימהעניינושלעשולבניושליעקב">שני:  תמה אני, מה עניינו של עשו לבניו של יעקב?</h2>

<h2 id="ראשון:מהאיכפתלומהיותטובאלתקרירע.בניושלוכברהתקנוברוךהשםבכלטוב...">ראשון: מה איכפת לו? מהיות טוב, אל תקרי רע. בניו שלו כבר התקנו, ברוך השם, בכל טוב&#8230;</h2>

<h2 id="3073">3073</h2>

<h2 id="כלימיהנהגההדודההזקנהללכתלבית-הקברותבחודשאלול.עכשיושבאהמעיירתההקטנהלניו-יורקלבהתובעהשלאתשנהממנהגהגםכאן.אבלמייסעעמהלברוקליןמייכוללהיפּנותמןהעבודהליוםתמים">כל ימיה נהגה הדודה הזקנה ללכת לבית-הקברות בחודש אלול. עכשיו, שבאה מעיירתה הקטנה לניו-יורק, לבה תובעה, שלא תשנה ממנהגה גם כאן. אבל מי יסע עמה לברוקלין? מי יכול להיפּנות מן העבודה ליום תמים?</h2>

<h2 id="עםערבשבוכלבניהביתמןהעבודה.נסתכלובדודההזקנהוראו:פניהמבהיקות.אמרולה:">עם ערב שבו כל בני הבית מן העבודה. נסתכלו בדודה הזקנה וראו: פניה מבהיקות. אמרו לה:</h2>

<h2 id="דודהמהלךשפנייךמבהיקות">דודה, מה לך, שפנייך מבהיקות?</h2>

<h2 id="השיבההזקנה:">השיבה הזקנה:</h2>

<h2 id="אדםשוההשעהאחתבמקוםהטהורושבמשםכאלופרקומעליומשאשלמאהפוד.">אדם שוהה שעה אחת במקום הטהור ושב משם כאלו פרקו מעליו משא של מאה פוד.</h2>

<h2 id="תמהוהכל:">תמהו הכל:</h2>

<h2 id="בברוקליןהיית">בברוקלין היית?</h2>

<h2 id="השיבההזקנה:">השיבה הזקנה:</h2>

<h2 id="כיצדיכולהאנילהגיעלבדילברוקלין">כיצד יכולה אני להגיע לבדי לברוקלין?</h2>

<h2 id="שאלואותה:">שאלו אותה:</h2>

<h2 id="אלאבאיזהבית-קברותהיית">אלא באיזה בית-קברות היית?</h2>

<h2 id="השיבההזקנה:">השיבה הזקנה:</h2>

<h2 id="כאןבסמוךאלינומקוםשהרכבתמתעכבת.">כאן, בסמוך אלינו, מקום שהרכבת מתעכבת.</h2>

<h2 id="לאיכלובני-הביתלהתאפקצחקוואמרו:">לא יכלו בני-הבית להתאפק, צחקו ואמרו:</h2>

<h2 id="דודהבית-קברותזהשלגוייםהוא.">דודה, בית-קברות זה של גויים הוא.</h2>

<h2 id="החזירההזקנה:">החזירה הזקנה:</h2>

<h2 id="מהבכךכלוםמתיםשלגוייםאינםקרוייםמתים...">מה בכך? כלום מתים של גויים אינם קרויים מתים?&#8230;</h2>

<h2 id="3074">3074</h2>

<h2 id="מפנקסושלבעלחשבון-הנפש:">מפנקסו של בעל חשבון-הנפש:</h2>

<h2 id="אדםלהבלדמהימיוכצלעובר.אף-על-פי-כןבואוראהמהביןגוילישראל.גויכיווןשקורעעיניומידקופץלתוךמכנסיומציףעלראשוועלגבומיםכחזירנופלעלהקרקעפושטטלפיוומפטפטתפילותכבהמה.אחר-כךמגרגרחצי-לוגיישממלאכריסוטמאוהולךלשוקקונהוחומסמוכרוחומס.באמןהשוקזוללוסובאיחדעםהכלבתאוהממזריםשלווחוזרלשוקלחמוסאתהבריות.בערבהולךלתרפּוּתמצטלבכחמורשובזוללוסובאונוחרכלהלילהכסוסלבסוףמתפגרומשליכיםאותולתוךהבּורכנבילה.">&#8220;אדם להבל דמה, ימיו כצל עובר. אף-על-פי-כן בוא וראה, מה בין גוי לישראל. גוי, כיוון שקורע עיניו, מיד קופץ לתוך מכנסיו, מציף על ראשו ועל גבו מים כחזיר, נופל על הקרקע, פושט טלפיו ומפטפט תפילות כבהמה. אחר-כך מגרגר חצי-לוג יי&#8221;ש, ממלא כריסו טמא והולך לשוק, קונה וחומס, מוכר וחומס. בא מן השוק, זולל וסובא יחד עם הכלבתא והממזרים שלו, וחוזר לשוק לחמוס את הבריות. בערב הולך לתרפּוּת, מצטלב כחמור, שוב זולל וסובא, ונוחר כל הלילה כסוס, לבסוף מתפגר ומשליכים אותו לתוך הבּור כנבילה.</h2>

<h2 id="ואילוישראלעםבוקרכיווןשנשמתוחוזרתלגופואומרמידמודהאנילובשטליתקטןומלבושנוטלידיוומברךברכות-השחרמתעטףבטליתומניחתפיליןומתפלל.גמרתפילתומברךוטועםטעםמשקה.נוטלידיוומבראךכורךפיתוומברךוהולךלשוקלעסוקביישובושלעולם.באמןהשוקאשתוכגפןפוריהבניוכשתיליזיתיםסביבלשולחנו.נוטלידיוומברךאוכלכדילקייםואכלתושבעתמברךושבלשוקלעסוקביישובושלעולם.בערבהולךלמנחהומעריבבאלביתושותהכוסטהבשובהונחתנוטלידיוומברךסועדלבוומברךקוראקריאת-שמעשעלהמיטהומפקידרוחובידיאל-אמת.כךהואחיברצונושלמקוםוכשמגיעהשעתולהיפטרמןהעולםמלוויםאותוכדתוכדיןומביאיםאותולקבר-ישראל...">ואילו ישראל, עם בוקר, כיוון שנשמתו חוזרת לגופו, אומר מיד &#8216;מודה אני&#8217;, לובש טלית קטן ומלבוש, נוטל ידיו ומברך ברכות-השחר, מתעטף בטלית ומניח תפילין ומתפלל. גמר תפילתו, מברך וטועם טעם משקה. נוטל ידיו ומבראך כורך פיתו ומברך, והולך לשוק לעסוק ביישובו של עולם. בא מן השוק, אשתו כגפן פוריה, בניו כשתילי זיתים סביב לשולחנו. נוטל ידיו ומברך, אוכל כדי לקיים &#8216;ואכלת ושבעת&#8217;, מברך ושב לשוק לעסוק ביישובו של עולם. בערב הולך למנחה ומעריב, בא לביתו, שותה כוס טה בשובה ונחת, נוטל ידיו ומברך, סועד לבו ומברך, קורא קריאת-שמע שעל המיטה ומפקיד רוחו בידי אל-אמת. כך הוא חי ברצונו של מקום וכשמגיעה שעתו להיפטר מן העולם מלווים אותו כדת וכדין ומביאים אותו לקבר-ישראל&quot;&#8230;</h2>

<h2 id="ח">[ח]</h2>

<h2 id="3075">3075</h2>

<h2 id="מעשהבאחדשירדלנהרלרחוץולאמצאמעמדלרגליו.ראהשהואטובעפרשידיולמעלהוצעק:">מעשה באחד שירד לנהר לרחוץ, ולא מצא מעמד לרגליו. ראה, שהוא טובע, פרש ידיו למעלה וצעק:</h2>

<h2 id="הצילולשחותאינייודע.">הצילו! לשחות איני יודע.</h2>

<h2 id="עברעליוחלמאיכּעסואמרלו:">עבר עליו חלמאי, כּעס ואמר לו:</h2>

<h2 id="למהחינםתצעקצאמןהמיםולמדלשחות...">למה חינם תצעק? צא מן המים ולמד לשחות&#8230;</h2>

<h2 id="3076">3076</h2>

<h2 id="עגלוןחלמאירכבעלסוסווידואוחזתבשקמלא.שאלולו:">עגלון חלמאי רכב על סוסו וידו אוחזת בשק מלא. שאלו לו:</h2>

<h2 id="מהישלךבשק">מה יש לך בשק?</h2>

<h2 id="לחשהעגלוןוהשיב:">לחש העגלון והשיב:</h2>

<h2 id="שיבולת-שועלישליבשק.">שיבולת-שועל יש לי בשק.</h2>

<h2 id="אמרולו:">אמרו לו:</h2>

<h2 id="לחשעלשוםמה">לחש על שום מה?</h2>

<h2 id="החזירהחלמאי:">החזיר החלמאי:</h2>

<h2 id="חוששנישמאישמעהסוס.רעבהואלאעליכם...">חוששני, שמא ישמע הסוס. רעב הוא, לא עליכם&#8230;</h2>

<h2 id="3077">3077</h2>

<h2 id="ראולחלמאישהואעומדערוםבמקווהובולעאבקה.">ראו לחלמאי, שהוא עומד ערום במקווה ובולע אבקה.</h2>

<h2 id="אמרולו:האימאי">אמרו לו: האי מאי?</h2>

<h2 id="הסבירהחלמאי:">הסביר החלמאי:</h2>

<h2 id="חולהאניונתןליהרופאאבקהזולשתותהבמים...">חולה אני ונתן לי הרופא אבקה זו לשתותה במים&#8230;</h2>

<h2 id="3078">3078</h2>

<h2 id="אמרחלמאילחברו:">אמר חלמאי לחברו:</h2>

<h2 id="עליאניתמהשזלדקןאני.סבאעליוהשלוםהיהלוזקןגדולממשיער.">עלי אני תמה, שזלדקן אני. סבא, עליו השלום, היה לו זקן גדול, ממש יער.</h2>

<h2 id="החזירלוחברוחלמאיכמותו:">החזיר לו חברו, חלמאי כמותו:</h2>

<h2 id="מייודעשמאלאלסבאשלךאלאלסבתאשלךאתהדומה">מי יודע? שמא לא לסבא שלך אלא לסבתא שלך אתה דומה?</h2>

<h2 id="הירהרהראשוןנענהואמר:">הירהר הראשון נענה ואמר:</h2>

<h2 id="מסתברשכך.סבתאעליההשלוםלאהיהלהזקןכלל...">מסתבר, שכך. סבתא, עליה השלום, לא היה לה זקן כלל&#8230;</h2>

<h2 id="3079">3079</h2>

<h2 id="ווארשאיוחלמאיהלכויחדיוובידיהחלמאימטרייה.">ווארשאי וחלמאי הלכו יחדיו, ובידי החלמאי מטרייה.</h2>

<h2 id="התחילגשםיורדואמרהווארשאילחלמאי:">התחיל גשם יורד, ואמר הווארשאי לחלמאי:</h2>

<h2 id="פתחמטרייתך.">פתח מטרייתך.</h2>

<h2 id="אמרהחלמאי:">אמר החלמאי:</h2>

<h2 id="איןתועלת:כּולהקרעים...">אין תועלת: כּולה קרעים&#8230;</h2>

<h2 id="שאלהווארשאי:">שאל הווארשאי:</h2>

<h2 id="אםכןלמהיצאתבה">אם כן, למה יצאת בה?</h2>

<h2 id="הסבירהחלמאי:">הסביר החלמאי:</h2>

<h2 id="סבורהייתישלאירדגשם...">סבור הייתי שלא ירד גשם&#8230;</h2>

<h2 id="3080">3080</h2>

<h2 id="אמרולולחלמאי:">אמרו לו לחלמאי:</h2>

<h2 id="אשתךנתאלמנה.">אשתך נתאלמנה.</h2>

<h2 id="מידקרעהחלמאיחלץנעליווישבעלהקרקע...">מיד קרע החלמאי, חלץ נעליו וישב על הקרקע&#8230;</h2>

<h2 id="3081">3081</h2>

<h2 id="באולהחבלייולדתלאשתושלחזןושלחואותולקרואלמיילדת.עברהשעהשלימה:החזןאיננווהמיילדתאיננה.הלכולבקשוומצאוהועומדלידביתהומקישבקולןשבידובקירהבית.">באו לה חבלי יולדת לאשתו של חזן, ושלחו אותו לקרוא למיילדת. עברה שעה שלימה: החזן איננו והמיילדת איננה. הלכו לבקשו ומצאוהו עומד ליד ביתה ומקיש בקולן שבידו בקיר הבית.</h2>

<h2 id="אמרולו:">אמרו לו:</h2>

<h2 id="אשתךזועקתעדלשמיםואתהמשחק">אשתך זועקת עד לשמים, ואתה משחק!</h2>

<h2 id="החזירהחזן:">החזיר החזן:</h2>

<h2 id="חסושלום...המיילדתישינהואנימבקשלהעירהאלאשעדייןלאמצאתיאתהטוןהנכון...">חס ושלום!&#8230; המיילדת ישינה ואני מבקש להעירה, אלא שעדיין לא מצאתי את הטון הנכון&#8230;</h2>

<h2 id="3082">3082</h2>

<h2 id="חזןנסעבעגלה.היטהאוזןושמע:הסוסיםמשמיעיםקול...מידהוציאאתהקולןמכיסוהקישעלדופןהעגלההקשיבואמר:רבע...">חזן נסע בעגלה. היטה אוזן ושמע: הסוסים משמיעים קול&#8230; מיד הוציא את הקולן מכיסו, הקיש על דופן העגלה, הקשיב ואמר: רבע&#8230;</h2>

<h2 id="3083">3083</h2>

<h2 id="ראש-השנההירבּההחזןבסלסוליםוהרעיבאתהציבור.לאחרשסייםתפילתוניגשאלהגבאיברכובברכתיום-טובושאל:">ראש-השנה הירבּה החזן בסלסולים והרעיב את הציבור. לאחר שסיים תפילתו ניגש אל הגבאי, ברכו בברכת יום-טוב ושאל:</h2>

<h2 id="מהדעתךעלימנגןאני">מה דעתך עלי? &#8220;מנגן&#8221; אני?</h2>

<h2 id="החזירלוהגבאי:">החזיר לו הגבאי:</h2>

<h2 id="מעשהבאדםאחדשראהכּנרמפורסםמוליךומביאאתלהקשתשבידוהאחתעלפניהכינורשבידוהשנייהוקולותבוקעיםעוליםויורדיםמתחתהקשת.לאשלטברוחוושאל:קשתזומההיאעשויה–אמרולו:זנב-סוסיםהיאעשויה.–תפסראשובשתיידיווקרא:מעשהאלהינוזנבמנגן...">מעשה באדם אחד, שראה כּנר מפורסם מוליך ומביא את להקשת שבידו האחת על פני הכינור שבידו השנייה וקולות בוקעים, עולים ויורדים מתחת הקשת. לא שלט ברוחו ושאל: &#8220;קשת זו מה היא עשויה?&#8221; – אמרו לו: &#8220;זנב-סוסים היא עשויה&#8221;. – תפס ראשו בשתי ידיו וקרא: &#8220;מעשה אלהינו, זנב מנגן&#8221;!&#8230;</h2>

<h2 id="ט">[ט]</h2>

<h2 id="3084">3084</h2>

<h2 id="שמועהשמעמוכסן:">שמועה שמע מוכסן:</h2>

<h2 id="ראש-חודשאומריםחצי-הלל.">ראש-חודש אומרים חצי-הלל.</h2>

<h2 id="הביאחוטמדדבּסידורמחציתושלהלל–ואותהמחציתאמר...">הביא חוט, מדד בּ&#8220;סידור&#8221; מחציתו של הלל – ואותה מחצית אמר&#8230;</h2>

<h2 id="3085">3085</h2>

<h2 id="ערבתשעה-באבשחללהיותבשבתהכריזהשמש:">ערב תשעה-באב, שחל להיות בשבת, הכריז השמש:</h2>

<h2 id="דבריםשבצינעאנוהג...">&#8220;דברים שבצינעא נוהג&#8221;&#8230;</h2>

<h2 id="שמעהמוכסןאתהכרוזולאידעפירושופנהלאחדמןהציבורושאל:">שמע המוכסן את הכרוז ולא ידע פירושו, פנה לאחד מן הציבור ושאל:</h2>

<h2 id="מההכריזהשמש">מה הכריז השמש?</h2>

<h2 id="בקשהלהלשחקבוופירשלו:">בקש הלה לשחק בו ופירש לו:</h2>

<h2 id="תשעה-באבשלמחרתהשבתאסורלמכוריישלנוכרי.">תשעה-באב שלמחרת השבת אסור למכור יי&quot;ש לנוכרי.</h2>

<h2 id="נחהדעתושלהמוכסןנענהואמר:">נחה דעתו של המוכסן, נענה ואמר:</h2>

<h2 id="לאאיכפתלי.בשבילאותודברשעליוהכריזהשמשישליגויהמיוחדת...">לא איכפת לי. בשביל אותו דבר, שעליו הכריז השמש, יש לי גויה מיוחדת&#8230;</h2>

<h2 id="3086">3086</h2>

<h2 id="שמעעם-הארץ-למדןעלההכנותשעושיםלמלאתשמונהמאותשנהלהולדתהרמבםואמרלידידו:">שמע עם-הארץ-למדן על ההכנות, שעושים למלאת שמונה מאות שנה להולדת הרמב&quot;ם, ואמר לידידו:</h2>

<h2 id="תמהאנימהכלהרעשהגדולהזהוכיבשבילשהרמבםחיבראתהכוזריכבודומלאעולם">תמה אני מה כל הרעש הגדול הזה? וכי בשביל שהרמב&quot;ם חיבר את הכוזרי כבודו מלא עולם?</h2>

<h2 id="אמרלוידידו:">אמר לו ידידו:</h2>

<h2 id="עם-הארץאתהיקירי.לאהרמבםאלארבייהודההלויחיבראתהכוזרי.">עם-הארץ אתה, יקירי. לא הרמב&quot;ם, אלא רבי יהודה הלוי חיבר את הכוזרי.</h2>

<h2 id="נענהאותועם-הארץ-למדןואמר:">נענה אותו עם-הארץ-למדן ואמר:</h2>

<h2 id="אפילואתהכוזרילאחיבראם-כןודאיקשהמהכלהרעשהגדולהזה...">אפילו את הכוזרי לא חיבר? אם-כן, ודאי קשה, מה כל הרעש הגדול הזה?&#8230;</h2>

<h2 id="3087">3087</h2>

<h2 id="חלבןביקשלהודיעלציבורשחלבוכשרלפסחעמדותלהשלטבחנותו:">חלבן ביקש להודיע לציבור, שחלבו כשר לפסח, עמד ותלה שלט בחנותו:</h2>

<h2 id="כלבקשורלפתח...">&#8220;כלב קשור לפתח&#8221;&#8230;</h2>

<h2 id="3088">3088</h2>

<h2 id="דלתושלגלבהוזקקהלתיקוניםמצדהחזיתותלהפתקהבדלתו:">דלתו של גלב הוזקקה לתיקונים מצד החזית, ותלה פתקה בדלתו:</h2>

<h2 id="לרגליהתיקוניםאנימגלחדורשימאחור...">&#8220;לרגלי התיקונים אני מגלח דורשי מאחור&#8221;&#8230;</h2>

<h2 id="3089">3089</h2>

<h2 id="ביאליקבאלקהילהגדולהבאמריקהוהלכוהמוריםהעבריםלקבלתורהמפיו.אותהשעהנכנסהפרזידנטשלהתלמוד-תורהלראותצאן-מרעיתוולאמצאאיש.תמהושאל:">ביאליק בא לקהילה גדולה באמריקה, והלכו המורים העברים לקבל תורה מפיו. אותה שעה נכנס &#8220;הפרזידנט&#8221; של ה&#8220;תלמוד-תורה&#8221; לראות צאן-מרעיתו, ולא מצא איש. תמה ושאל:</h2>

<h2 id="מהיוםמימים">מה יום מימים?</h2>

<h2 id="אמרולו:">אמרו לו:</h2>

<h2 id="ביאליקבא.">ביאליק בא.</h2>

<h2 id="חזרושאל:">חזר ושאל:</h2>

<h2 id="מיהואביאליק">מי הוא ביאליק?</h2>

<h2 id="אמרולו:">אמרו לו:</h2>

<h2 id="משוררמפורסם.">משורר מפורסם.</h2>

<h2 id="רתחהפרזידנט:">רתח &#8220;הפרזידנט&#8221;:</h2>

<h2 id="ולכבודושלזהמבטליםתלמוד-תורהתינחחזןאבלמשורר...">ולכבודו של זה מבטלים תלמוד-תורה? תינח חזן, אבל משורר?!&#8230;</h2>

<h2 id="3090">3090</h2>

<h2 id="לימיםפּקדביאליקאותהתלמוד-תורהמצאשםגםאתהפרזידנטונכנסעמובדברים.אמרלוביאליק:">לימים פּקד ביאליק אותה &#8220;תלמוד-תורה&#8221;, מצא שם גם את &#8220;הפרזידנט&#8221; ונכנס עמו בדברים. אמר לו ביאליק:</h2>

<h2 id="חזקהעליךמיסטרפרזידנטשגםללימודי-הדתאתהשםלבכהלכה.">חזקה עליך, מיסטר פרזידנט, שגם ללימודי-הדת אתה שם לב כהלכה.</h2>

<h2 id="הניחהפרזידנטידועלכריסוהשתבחואמר:">הניח &#8220;הפרזידנט&#8221; ידו על כריסו, השתבח ואמר:</h2>

<h2 id="ודאיודאימיסטרביאליק.לדידיקודמיםענייניהדתלכלדבר.הריאניאדםטרודבעלביזנס.אף-על-פי-כןיהיהמהשיהיהשבתויום-טובאנימניחתפילין...">ודאי, ודאי, מיסטר ביאליק. לדידי קודמים ענייני הדת לכל דבר. הרי אני אדם טרוד, בעל &#8220;ביזנס&#8221;. אף-על-פי-כן, יהיה מה שיהיה, שבת ויום-טוב אני מניח תפילין&#8230;</h2>

<h2 id="3091">3091</h2>

<h2 id="שמעהפרזידנטשביאליקמשבחאתהשיטהשלעבריתבעבריתקפץושאל:">שמע &#8220;הפרזידנט&#8221; שביאליק משבח את השיטה של עברית בעברית, קפץ ושאל:</h2>

<h2 id="שמאנלמדאנחנוגםאנגליתעבריתבעברית...">שמא נלמד אנחנו גם אנגלית עברית בעברית?&#8230;</h2>

<h2 id="3092">3092</h2>

<h2 id="בשנתהעשריםלבית-היתומיםשלהקהילהסידרהההנהלהחגיגה.פתחההפרזידנטבנאוםלכבודהיוםוסיפרכמהקטןהיההמוסדבתחילתווכמהעמלומייסדיוומנהליובועדשגידלווביצרואותו.">בשנת העשרים לבית-היתומים של הקהילה סידרה ההנהלה חגיגה. פתחה &#8220;הפרזידנט&#8221; בנאום לכבוד היום וסיפר, כמה קטן היה המוסד בתחילתו וכמה עמלו מייסדיו ומנהליו בו עד שגידלו וביצרו אותו.</h2>

<h2 id="ועכשיו–סייםהנואם–כברישלנוברוךהשםבמוסדנויותרמשלושמאותיתומים–כןירבו...">ועכשיו, – סיים הנואם, – כבר יש לנו, ברוך השם, במוסדנו יותר משלוש מאות יתומים – כן ירבו!&#8230;</h2>

<h2 id="3093">3093</h2>

<h2 id="מלאולולבן-זקוניושלהפרזודנטשלוש-עשרהשנהובאואותהשבתלבית-הכנסתהרבהאורחיםלשׂישׂאתבעל-השמחהמשושהבר-מצוה.">מלאו לו לבן-זקוניו של &#8220;הפרזודנט&#8221; שלוש-עשרה שנה, ובאו אותה שבת לבית-הכנסת הרבה אורחים לשׂישׂ את בעל-השמחה משוש &#8220;הבר-מצוה&#8221;.</h2>

<h2 id="קודםהוצאתספר-התורהקראהפרזידנטלשמשוציווהלהוציאאתהספרהגדול.">קודם הוצאת ספר-התורה קרא &#8220;הפרזידנט&#8221; לשמש וציווה להוציא את &#8220;הספר הגדול&#8221;.</h2>

<h2 id="היום–אמר–ישהרבהקרואיםלתורה...">היום, – אמר, – יש הרבה קרואים לתורה&#8230;</h2>

<h2 id="3094">3094</h2>

<h2 id="רביאמריקניהירצהלפניקהלעדתועלנביאיתרי-עשרוהאריךדבריםעלכלאחדואחדמהם.לסוףהגיעלעובדיהואמר:">רבי אמריקני הירצה לפני קהל עדתו על נביאי תרי-עשר והאריך דברים על כל אחד ואחד מהם. לסוף הגיע לעובדיה ואמר:</h2>

<h2 id="עכשיונתבונןונראהמהמקוםישלנולפנותלנביאמופלאזהשלאהנחילנואלאפרשהאחתקצרה.">עכשיו נתבונן ונראה, מה מקום יש לנו לפנות לנביא מופלא זה, שלא הנחילנו אלא פרשה אחת קצרה.</h2>

<h2 id="התנערהפרזידנטמנימנומוהפסיקאתהנואםואמר:">התנער &#8220;הפרזידנט&#8221; מנימנומו, הפסיק את הנואם ואמר:</h2>

<h2 id="אלנאיטרחמר.אניאפנהלולנביאזהמקומישלי–ואלךהביתה...">אל נא יטרח מר. אני אפנה לו לנביא זה מקומי שלי – ואלך הביתה&#8230;</h2>

<h2 id="3095">3095</h2>

<h2 id="הפרזידנטהלךלראותאתהשדהשקנתההקהילהלבית-קברות.נתלווהעמוהשומרוהתהלכושניהםיחדיולאורכוולרוחבושלהשדהעדשהגיעולבריכהיפהבקצההשדה.אמרהשומרלפרזידנט:">ה&#8220;פרזידנט&#8221; הלך לראות את השדה, שקנתה הקהילה לבית-קברות. נתלווה עמו השומר והתהלכו שניהם יחדיו לאורכו ולרוחבו של השדה עד שהגיעו לבריכה יפה בקצה השדה. אמר השומר ל&#8220;פרזידנט&#8221;:</h2>

<h2 id="זוהיהחלקההיפהביותר...אםלעצתיתשמעתקנהלךמקוםכאןלאחרמאהועשריםשנה.">זוהי החלקה היפה ביותר&#8230; אם לעצתי תשמע, תקנה לך מקום כאן לאחר מאה ועשרים שנה.</h2>

<h2 id="נרתעהפרזידנטוקרא:">נרתע ה&#8220;פרזידנט&#8221; וקרא:</h2>

<h2 id="אניכאןעםהשגרונהשלי...">אני כאן? עם השגרונה שלי?&#8230;</h2>

<h2 id="3096">3096</h2>

<h2 id="עסקןציוניאמריקניבאלראותאתהארץ.נכנסלחנותשללתקשיטיםבירושליםוביקשלקנותמתנותבשבילאשתוובתו.התחילבעל-החנותמסדרלפניועלהשולחןתקשיטיםשוניםומשבחאותם.קיפחוהעסקןואמר:">עסקן ציוני אמריקני בא לראות את הארץ. נכנס לחנות של לתקשיטים בירושלים וביקש לקנות מתנות בשביל אשתו ובתו. התחיל בעל-החנות מסדר לפניו על השולחן תקשיטים שונים ומשבח אותם. קיפחו העסקן ואמר:</h2>

<h2 id="ראשית-כלאלתציעליסמרטוטיםארצישראלייםתוצרתהארץאנימבקש...">ראשית-כל, אל תציע לי סמרטוטים ארצישראליים; תוצרת הארץ אני מבקש&#8230;</h2>

<h2 id="3097">3097</h2>

<h2 id="כשחזרהעסקןלאמריקהערכולוחבריוקבלת-פניםיפהוהואסיפרעלמהשראועיניובארץדיברהרבהבשיבחהולבסוףאמר:">כשחזר העסקן לאמריקה, ערכו לו חבריו קבלת-פנים יפה, והוא סיפר על מה שראו עיניו בארץ, דיבר הרבה בשיבחה, ולבסוף אמר:</h2>

<h2 id="בנוגעלכותלהמערבילאארבהדברים.מהישלספרעליוכמוהוככלכותלמערבישבעולם...">בנוגע לכותל המערבי לא ארבה דברים. מה יש לספר עליו? כמוהו ככל כותל מערבי שבעולם&#8230;</h2>

<h2 id="3098">3098</h2>

<h2 id="כללאמרוליצנים:">כלל אמרו ליצנים:</h2>

<h2 id="אדםבאלאמריקההריהואמוצאבתי-כנסיותככוכביהשמיםלרוב:בית-כנסתליטאיבית-כנסתפולניבית-כנסתרוסיבית-כנסתאשכנזיבית-כנסתרומניבית-כנסתאונגריועודועוד.בית-כנסתיהודי–איןהואמוצא...">אדם בא לאמריקה, הרי הוא מוצא בתי-כנסיות ככוכבי השמים לרוב: בית-כנסת ליטאי, בית-כנסת פולני, בית-כנסת רוסי, בית-כנסת אשכנזי, בית-כנסת רומני, בית-כנסת אונגרי, ועוד ועוד. בית-כנסת יהודי – אין הוא מוצא&#8230;</h2>

<h2 id="3099">3099</h2>

<h2 id="אמרועליועלהחינוךהיהודיבאמריקה:">אמרו עליו על החינוך היהודי באמריקה:</h2>

<h2 id="בתחילתהזמןכשבאהמלמדללמדלתלמידוסידור–מתחבאהתלמידבאמצעהזמןכשבאהמלמדלבקששכר-לימוד–מתחבאהאבובסוףהזמןכשבאהאבלבחוןאתהתלמיד–מתחבאהמלמד...">בתחילת &#8220;הזמן&#8221;, כשבא המלמד ללמד לתלמידו &#8220;סידור&#8221; – מתחבא התלמיד; באמצע &#8220;הזמן&#8221;, כשבא המלמד לבקש שכר-לימוד – מתחבא האב; ובסוף &#8220;הזמן&#8221;, כשבא האב לבחון את התלמיד – מתחבא המלמד&#8230;</h2>

<h2 id="3100">3100</h2>

<h2 id="קרתניעלהמפולנילאמריקה.עברועליוכמהימיםולאמצאעבודה.ראהכושיונבהלמאד:">קרתני עלה מפולני לאמריקה. עברו עליו כמה ימים, ולא מצא עבודה. ראה כושי ונבהל מאד:</h2>

<h2 id="לאלחינםסיפּרוהבריותבּעיירתוהקטנהבפולניהשאמריקהמשחירהפניושלאדם...">לא לחינם סיפּרו הבריות בּעיירתו הקטנה בפולניה, שאמריקה משחירה פניו של אדם&#8230;</h2>

<h2 id="3101">3101</h2>

<h2 id="שניירוקיםבניעיירהאחתנפגשובניו-יורק.שאלאחדבשלוםחברווהחזירלוחברו:">שני &#8220;ירוקים&#8221; בני עיירה אחת נפגשו בניו-יורק. שאל אחד בשלום חברו, והחזיר לו חברו:</h2>

<h2 id="ברוךהשם">ברוך השם!</h2>

<h2 id="נאנחהראשון.אמרלוחברו:">נאנח הראשון. אמר לו חברו:</h2>

<h2 id="עלמהאתהנאנח">על מה אתה נאנח?</h2>

<h2 id="החזירהראשון:">החזיר הראשון:</h2>

<h2 id="אםאלהיםעדייןבפיךהריאנייודעכברהכל...">אם אלהים עדיין בפיך, הרי אני יודע כבר הכל&#8230;</h2>

<h2 id="י">[י]</h2>

<h2 id="3102">3102</h2>

<h2 id="כשיצארבישמואלמוהיליברמסובאלקלראדוםלאהודובוהחסידיםשם.אף-על-פי-כןבאאחדמןהחשוביםשבהםלקבלת-פניםשנערכהלרבישמואל.עלהלראשהשולחןעל-מנתלישבלידושלהרבואמרלו:">כשיצא רבי שמואל מוהיליבר מסובאלק לראדום, לא הודו בו החסידים שם. אף-על-פי-כן בא אחד מן החשובים שבהם לקבלת-פנים, שנערכה לרבי שמואל. עלה לראש השולחן, על-מנת לישב לידו של הרב, ואמר לו:</h2>

<h2 id="יזוזנארבישמואל.">יזוז נא רבי שמואל.</h2>

<h2 id="נפגערבישמואלואמרלו:">נפגע רבי שמואל ואמר לו:</h2>

<h2 id="לעולםיספראדםבלשוןקצרהוהיהלולאמר:יזוזנארבי.">לעולם יספר אדם בלשון קצרה, והיה לו לאמר: &#8220;יזוז נא רבי&#8221;.</h2>

<h2 id="החזירלואותוחסיד:">החזיר לו אותו חסיד:</h2>

<h2 id="עיקםהכתובשמונהאותיותולאהוציאדברמגונהמפיו...">&#8220;עיקם הכתוב שמונה אותיות ולא הוציא דבר מגונה מפיו&#8221;&#8230;</h2>

<h2 id="3103">3103</h2>

<h2 id="אדםנכנסלוועדשלחובבי-ציוןבאודיסההתוודעלליליינבלוםואמרלו:">אדם נכנס לוועד של &#8220;חובבי-ציון&#8221; באודיסה, התוודע לליליינבלום ואמר לו:</h2>

<h2 id="כךוכךממוןישלוודעתולעלותלארץ-ישראלעל-מנתלהיעשותשםחקלאי.">כך וכך ממון יש לו, ודעתו לעלות לארץ-ישראל על-מנת להיעשות שם חקלאי.</h2>

<h2 id="אמרלוליליינבלום:">אמר לו ליליינבלום:</h2>

<h2 id="תמיהניאםממוןמועטזהיספיקאפילולקנייתקרקעכל-שכןשלאיספיקלצורכיעבודה.">תמיהני, אם ממון מועט זה יספיק אפילו לקניית קרקע כל-שכן שלא יספיק לצורכי עבודה.</h2>

<h2 id="החזירהלה:">החזיר הלה:</h2>

<h2 id="לאאיראולאאפחד...בחוטמיאחרושאדמתי.">לא אירא ולא אפחד&#8230; בחוטמי אחרוש אדמתי.</h2>

<h2 id="נענהליליינבלוםושאל:">נענה ליליינבלום ושאל:</h2>

<h2 id="כמהקרקעלפידעתךאפשרלחרושבחוטם...">כמה קרקע, לפי דעתך, אפשר לחרוש בחוטם?&#8230;</h2>

<h2 id="3104">3104</h2>

<h2 id="צעירדןלפנימכּסליברמן:">צעיר דן לפני מכּס ליברמן:</h2>

<h2 id="כשרונותגדוליםהואנושאבנפשו–שלמשוררושלציירוהריהואשואלעצהבמהיבחר–בשירהאובציור">כשרונות גדולים הוא נושא בנפשו – של משורר ושל צייר, והרי הוא שואל עצה, במה יבחר – בשירה או בציור?</h2>

<h2 id="השיבליברמן:">השיב ליברמן:</h2>

<h2 id="עצתישתבחרבשירה.">עצתי, שתבחר בשירה.</h2>

<h2 id="חזרושאלהצעיר:">חזר ושאל הצעיר:</h2>

<h2 id="אדוניהפרופיסורשמאראיתשירי">אדוני הפרופיסור, שמא ראית שירי?</h2>

<h2 id="החזירלוליברמן:">החזיר לו ליברמן:</h2>

<h2 id="שיריךלאראיתיאבלציוריךראיתי...">שיריך לא ראיתי, אבל ציוריך ראיתי&#8230;</h2>

<h2 id="3105">3105</h2>

<h2 id="שאלולמכּסליברמן:">שאלו למכּס ליברמן:</h2>

<h2 id="מהטעםנוהגיםהצייריםלרשוםבציוריהםשמםלמטה">מה טעם נוהגים הציירים לרשום בציוריהם שמם למטה?</h2>

<h2 id="הסבירליברמן:">הסביר ליברמן:</h2>

<h2 id="לתקנתהמצנטיםידעניהאמנותהםעושיםכך–שלאיתלואתהציוריםראשיהםלמטהורגליהםלמעלה...">לתקנת המצנטים ידעני האמנות הם עושים כך – שלא יתלו את הציורים ראשיהם למטה ורגליהם למעלה&#8230;</h2>

<h2 id="3106">3106</h2>

<h2 id="בפרוסהפסחמצאואתמדכּיחבדיושבבביתושלחייטשכינוומנמנם.אמרולו:">בפרוס הפסח מצאו את מדכּי חבד יושב בביתו של חייט שכינו ומנמנם. אמרו לו:</h2>

<h2 id="עדשאתהמנמנםכאןמיושבמוטבשהייתהולךלביתךוישןכהלכה.החזירמדכּי:">עד שאתה מנמנם כאן מיושב, מוטב, שהיית הולך לביתך וישן כהלכה. החזיר מדכּי:</h2>

<h2 id="אי-אפשר.קודםיום-טובעמוסשכניזהעבודהרבהואיןלושעהפנויהלנוח.אניישליהרבהשעותפנויותובאתיאליולנוחתחתיו...">אי-אפשר. קודם יום-טוב עמוס שכני זה עבודה רבה, ואין לו שעה פנויה לנוח. אני יש לי הרבה שעות פנויות ובאתי אליו לנוח תחתיו&#8230;</h2>

<h2 id="3107">3107</h2>

<h2 id="תיאודורהרצללאהחשיבמלחמת-ההגנהכלפיהאנטישמיות.הואהיהאומר:">תיאודור הרצל לא החשיב מלחמת-ההגנה כלפי האנטישמיות. הוא היה אומר:</h2>

<h2 id="יותרשתרבהאנטישמיותבעולםיותריפנוישראללבםלציונות.">יותר שתרבה אנטישמיות בעולם, יותר יפנו ישראל לבם לציונות.</h2>

<h2 id="כתבלויוסף-שמואלבלוך:">כתב לו יוסף-שמואל בלוך:</h2>

<h2 id="אדונידוקטורמשיחהשםצרותיהםשלישראלרכובואלהיםלאירצהו...">&#8220;אדוני דוקטור, משיח, השם צרותיהם של ישראל רכובו, אלהים לא ירצהו&#8221;&#8230;</h2>

<p>(ש' ר' לאנדוי &#8220;Sturm und Drang im Zionismus&#8221;, ווינה 1937, עמוד 261).</p>

<h2 id="3108">3108</h2>

<h2 id="מחברצעירבאאלמרדכיספקטור:">מחבר צעיר בא אל מרדכי ספקטור:</h2>

<h2 id="סיפורכּתבוהואמבקשלקרואאותולפניספקטורולשמועדעתואםישלוכישרוןאולאו.">סיפור כּתב, והוא מבקש לקרוא אותו לפני ספקטור ולשמוע דעתו, אם יש לו כישרון, או לאו.</h2>

<h2 id="תחילהסירבספקטורואמרלמחבר:">תחילה סירב ספקטור ואמר למחבר:</h2>

<h2 id="טירחהשל-חינםאתהאומרלהטילגםעליוגםעליך.מהנפשך:אםישלךכישרוןהריישלךואםאיןלך–מהתתןומהתוסיףלךהקריאהלפני">טירחה של-חינם אתה אומר להטיל גם עלי וגם עליך. מה נפשך: אם יש לך כישרון, הרי יש לך, ואם אין לך – מה תתן ומה תוסיף לך הקריאה לפני?</h2>

<h2 id="וכשראהספקטורשאיןהלהפורשהימנוומעתירעליודבריםשיעשהבקשתונענהלווישבלשמוע.ישבגםהמחברוקראבהתלהבותעצומהעמודאחדעמודשניעמודשלישיופתאוםנסתכלוראה–ספקטורישן.">וכשראה ספקטור, שאין הלה פורש הימנו ומעתיר עליו דברים, שיעשה בקשתו, נענה לו וישב לשמוע. ישב גם המחבר וקרא בהתלהבות עצומה עמוד אחד, עמוד שני, עמוד שלישי, ופתאום נסתכל וראה – ספקטור ישן.</h2>

<h2 id="חלשהדעתושלהמחברהפסיקקריאתוואמרבלשוןשלטרוניה:">חלשה דעתו של המחבר, הפסיק קריאתו ואמר בלשון של טרוניה:</h2>

<h2 id="הסכמתמרספקטורלשמועסיפוריולהביעלידעתךואילואניקוראואתה–ישן.">הסכמת, מר ספקטור, לשמוע סיפורי ולהביע לי דעתך, ואילו אני קורא, ואתה – ישן.</h2>

<h2 id="התנערספקטורמשנתווהחזירלו:">התנער ספקטור משנתו והחזיר לו:</h2>

<h2 id="חביבישינה–דעההיא...">חביבי, שינה – דעה היא&#8230;</h2>

<h2 id="3109">3109</h2>

<h2 id="המשוררשמעון-שמואלפרוגבאממושבת-מולדתולגורבפטרבורגומחמתיהדותולאהיתהלוזכותישיבהבה.מהעשההעריםוהוכתבחדרןלפרקליטידועועל-ידיכךהותרהלוהישיבהבעיר-הבירה.">המשורר שמעון-שמואל פרוג בא ממושבת-מולדתו לגור בפטרבורג, ומחמת יהדותו לא היתה לו זכות ישיבה בה. מה עשה? הערים והוכתב חדרן לפרקליט ידוע, ועל-ידי כך הותרה לו הישיבה בעיר-הבירה.</h2>

<h2 id="פעםאחתהוזמןלמשטרהושםאמרולו:">פעם אחת הוזמן למשטרה, ושם אמרו לו:</h2>

<h2 id="לדבריךחדרנושלפרקליטפלוניאתהואילולפיהידיעותשבידינואתהכותבשירים.">לדבריך, חדרנו של פרקליט פלוני אתה, ואילו לפי הידיעות שבידינו, אתה כותב שירים.</h2>

<h2 id="לאנבוךפרוגוהחזיר:">לא נבוך פרוג והחזיר:</h2>

<h2 id="בבוקראניהולךלאדונינותןלחמיומסדרלוחדר-עבודתו.אחר-כךאנימובילאחריואתהתיקיםוהניירותלבית-המשפט.ובערבלאחרשאנינפטרמןהעבודהאנייושבוכותבשירים...">בבוקר אני הולך לאדוני, נותן לחמי, ומסדר לו חדר-עבודתו. אחר-כך אני מוביל אחריו את התיקים והניירות לבית-המשפט. ובערב, לאחר שאני נפטר מן העבודה, אני יושב וכותב שירים&#8230;</h2>

<p>(ש' דובנוב, &quot; җизни Қнига &quot; א&#8216;, ריגה 1934, עמ&#8217; 157).</p>

<h2 id="3110">3110</h2>

<h2 id="אורחבאמחוץ-לארץלירושליםוהלךלראותאתבית-הספרלאמנותבצלאל.הראהלוהפרופיסורשץכלבית-נכאתווגםקולקציהשלאיזמליםלמילההראהלו.">אורח בא מחוץ-לארץ לירושלים והלך לראות את בית-הספר לאמנות &#8220;בצלאל&#8221;. הראה לו הפרופיסור שץ כל בית-נכאתו, וגם קולקציה של איזמלים למילה הראה לו.</h2>

<h2 id="האיזמליםהללו–אמרשץ–עתיקיםהםובהםהשתמשובארצותשונות.">האיזמלים הללו, – אמר שץ, – עתיקים הם, ובהם השתמשו בארצות שונות.</h2>

<h2 id="נסתכלהאורחבאיזמליםומצאביניהםקרדוםקטן.תמהושאל:">נסתכל האורח באיזמלים ומצא ביניהם קרדום קטן. תמה ושאל:</h2>

<h2 id="קרדוםזהמהעניינולכאן">קרדום זה מה עניינו לכאן?</h2>

<h2 id="החזירלושץ:">החזיר לו שץ:</h2>

<h2 id="בוהשתמשולגרים...">בו השתמשו לגרים&#8230;</h2>

<h2 id="3111">3111</h2>

<h2 id="אמרולולהרבקוק:">אמרו לו להרב קוק:</h2>

<h2 id="מורנוורבנוהחלוציםבארץ-ישראלרובּםעברייניםאינםנזהריםבחמורותכל-שכןבקלותואתהמסבירלהםפנים.כיצדראוייםהללובעיניךלהיכנסאלהקודש">מורנו ורבנו, החלוצים בארץ-ישראל רובּם עבריינים, אינם נזהרים בחמורות, כל-שכן בקלות, ואתה מסביר להם פנים. כיצד ראויים הללו בעיניך להיכנס אל הקודש?</h2>

<h2 id="החזירהרבקוק:">החזיר הרב קוק:</h2>

<h2 id="צאוודונומקודש-הקדשים.לאחרשנגמרבניינולאנכנסלשםאלאכוהןגדולבקדושהובטהרהבשעתעצםבניינוכלוםרקכוהניםגדוליםבנואותו...">צאו ודונו מקודש-הקדשים. לאחר שנגמר בניינו לא נכנס לשם אלא כוהן גדול בקדושה ובטהרה; בשעת עצם בניינו, כלום רק כוהנים גדולים בנו אותו?&#8230;</h2>

<hr />

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/3073">https://bybe.benyehuda.org/read/3073</a></div></body></html>